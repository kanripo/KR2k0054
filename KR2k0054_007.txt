# -*- mode: mandoku-view -*-
#+TITLE: 廣西通志
#+DATE: 2019-03-29 20:53:16.377589
#+PROPERTY: ID KR2k0054
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 7
<pb:KR2k0054_WYG_007-1a>¶
　　欽定四庫全書¶
¶
　　廣西通志卷六¶
¶
　　沿革¶
¶
　　秦定揚越置桂林象郡而後歴代建置各不相襲¶
或地舊而新其名或名仍而増損其地¶
¶
　　皇朝綂一區夏式廓疆土縣分府合如網在綱比者泗¶
城鎮安東蘭歸順寜明諸府州皆改土為流政教¶
之敷施人民之安土於萬斯年慶鞏固矣今為表¶
<pb:KR2k0054_WYG_007-1b>¶
以次歴代建置之大凡俾覽者有所考鏡至於因¶
革損益随時變易之縁起稽之往牒按之當世據¶
事直書聊備蒐討志沿革¶
¶
　　沿革表¶
¶
　　京師之南七千五百里曰廣西州郡分錯東環郴¶
廣西徼滇黔北倚衡湘南臨交阯五嶺盤亘三江¶
鬱紆南北二千里東西三千里葢揚越極邉中州¶
之重藩也五帝之世逺莫能詳司馬氏紀顓頊曰¶
<pb:KR2k0054_WYG_007-2a>¶
北至幽陵南至交阯唐虞亦然書曰申命羲叔宅¶
南交南交南方交阯之地也禹奠九土殷周仍之¶
周官職方氏掌辨九州之國東南曰揚州正南曰¶
荆州交阯在荆揚徼外禹跡之所不至周成王時¶
交阯南有越裳國以三象重譯而獻白雉周公以¶
薦宗廟越裳唐驩州也春秋之時越始著司馬遷¶
謂其先禹之苖裔帝少康之庻子封於㑹稽以守¶
禹祀或曰越芈姓與楚同祖故國語曰芈姓䕫越¶
<pb:KR2k0054_WYG_007-2b>¶
云勾踐既霸滅吳并有其地後七世至王無疆為¶
楚所滅諸族子分散江南海上各稱君長號為百¶
粵秦始皇帝二十五年使王翦定荆江南地降越¶
君置㑹稽郡明年分天下為三十六郡三十三年¶
發逋亡贅壻賈人畧取陸梁地為桂林象南海三¶
郡以適遣戍及治獄吏不直者凡五十萬人築南¶
越地守五嶺别置南海尉以典之當是時秦地東¶
至海西至臨洮羗中北並隂山至於遼東南至北¶
<pb:KR2k0054_WYG_007-3a>¶
嚮戸北戸嚮日言極南也尉佗者姓趙氏故真定¶
人時為龍川令二世末天下並起畔秦南海尉任¶
囂知佗能病且死召佗攝尉事囂死佗聚兵據有¶
南越擊并桂林象郡自王其地漢初以嶺南三郡¶
及長沙豫章封吳芮為長沙王時佗已據三郡彊¶
盛而髙帝初定天下厭用兵故釋佗弗誅即捐三¶
郡地遣陸賈立佗為南越王與剖符通使俾和輯¶
百越百越有閩越甌越駱越甌駱今思恩武縁地¶
<pb:KR2k0054_WYG_007-3b>¶
是時佗同姓趙光亦為蒼梧王佗卒後五世至武¶
帝元鼎五年相呂嘉作亂遂大興師誅滅南越置¶
蒼梧鬱林南海交阯九真日南等九郡以交阯刺¶
史領焉置零陵郡屬荆州哀平之季乾綱解紐四¶
裔不賓光武中興海内彫耗邉境蕭條凡併省郡¶
邑四百餘交阯所綂雖置郡縣而習俗殊異語言¶
不通時以錫光為交阯任延守九真教之耕稼禮¶
制建武十二年九真徼外蠻里張游率種人内屬¶
<pb:KR2k0054_WYG_007-4a>¶
封為歸漢里君十六年麊泠女子徴側徴貳反九¶
真日南合浦諸蠻悉平之凡畧六十五城自立為¶
王十八年遣伏波將軍馬援樓船將軍段志討滅¶
之嶺表平章帝元和間日南徼外蠻究不事人獻¶
生犀白象安帝初九真徼外夜郎蠻舉土内屬開¶
境千八百里靈帝建寜三年鬱林太守谷永招降¶
烏滸十餘萬人内屬開置七縣即今潯州地獻帝¶
建安八年刺史張津太守士爕表立交阯為州十¶
<pb:KR2k0054_WYG_007-4b>¶
五年自廣信徙治番禺先是交阯治羸&KR1454;元封中¶
移治廣信廣信今蒼梧縣也詔以邉州使持節郡¶
給鼓吹以重城鎮云建安十三年魏武盡有荆州¶
之地及敗於赤壁南郡以南皆屬吳吳與蜀分荆¶
州於是零陵諸郡屬蜀及昭烈沒諸郡悉復屬吳¶
孫權黄武五年分蒼梧立臨賀郡又分南海蒼梧¶
鬱林三郡置廣州交阯日南九真合浦四郡為交¶
州㝷復舊孫休永安七年復分三郡置廣州孫皓¶
<pb:KR2k0054_WYG_007-5a>¶
甘露元年以零陵南郡為始安郡鳯凰三年分鬱¶
林置桂林郡其零陵臨賀始安等十五郡悉綂於¶
荆州晉平吳以始安臨賀屬廣州懐帝永嘉元年¶
又以臨賀始安為湘州元帝分鬱林立晉興郡成¶
帝以始安臨賀還屬荆州穆帝分蒼梧立晉康新¶
寜永平三郡又分零陵立營陽郡又立義陽郡以¶
廣州之臨賀始安屬焉安帝義熙十三年省湘州¶
復置零陵等郡還入荆州晉自太康元年平孫氏¶
<pb:KR2k0054_WYG_007-5b>¶
天下一綂至永嘉南渡而幅員蹙矣江左荆湘之¶
間倐合倐離惟交廣最大迨至劉宋分荆為司分¶
廣為越名號乍易境土屢更内史侯相參差變易¶
文帝元嘉十三年立綏建太守析四㑹之銀屯鄉¶
立懐集令二十九年改荆州臨賀始安二郡屬廣¶
州三十年復改屬湘州武帝分日南立宋平縣後¶
改為郡明帝更名臨賀曰臨慶始安曰始建泰始¶
中西江督䕶陳伯紹獵合浦北界見二青牛驚走¶
<pb:KR2k0054_WYG_007-6a>¶
入草使人逐之不得乃誌其處曰此地當有竒祥¶
泰始七年遂啓立為越州置百梁隴蘓永寜安昌¶
富昌南流六郡南齊髙帝改始建内史復為始安¶
郡建元二年於交州置宋壽郡割鬱林之新邑建¶
初二縣置齊寜郡武帝永明六年置北流郡吳春¶
俚郡明帝永泰間置齊隆郡並𨽻越州梁武帝平¶
俚洞破牂牁拓閩越奄有舊吳以州郡遐濶多所¶
析置天監六年分廣州置桂州普通四年分交州¶
<pb:KR2k0054_WYG_007-6b>¶
置愛州又分廣州置成州南定州合州建州大同¶
六年置桂州於湘州始安郡省南桂林等二十四¶
郡悉改屬桂州陳髙祖發跡嶺南受禪之後享國¶
日淺歐陽頠父子世典廣州光大間華皎歐陽紇¶
之亂至宣帝始定故湘廣郡縣鮮所更易所置者¶
始安之逍遥郡賀川之建陵綏越蒼梧永建諸郡¶
而已隋髙祖初廢諸郡開皇間廓定嶺表以戸口¶
滋多析置州縣改零陵郡為永州蒼梧郡為封州¶
<pb:KR2k0054_WYG_007-7a>¶
永平郡為藤州鬱林郡為尹州合浦郡為禄州㝷¶
改為合州日南郡為驩州煬帝即位併省諸州大¶
業三年改州為郡又平林邑更置蕩農冲三州㝷¶
改為比景海隂林邑三郡隋唐之際蕭銑竊據江¶
陵嶺南諸州悉歸於銑唐興改郡為州縁邉置總¶
管府以綂軍戎髙祖因隋季羣盗初附權置州郡¶
倍於開皇大業之間太宗貞觀元年悉令併省因¶
山川形便分為十道十曰嶺南道開元中置五府¶
<pb:KR2k0054_WYG_007-7b>¶
都督經畧使綏静蠻獠而嶺南西道有桂邕容三¶
管經畧使安南都䕶節度使桂管治桂州綂桂昭¶
富梧䝉龔潯鬱林平琴賓澄繡象柳融諸州邕管¶
治邕州綂邕貴黨横田嚴巒羅潘諸州容管治容¶
州綂容辨牢白欽禺瀼巖古等州安南之州則為¶
武峩粵芝愛福禄驩林峰籠環於嶺南東道又有¶
賀藤義三州武徳中置永州於零陵屬江南西道¶
他覊縻州不列於是自武徳罷郡貞觀併省至開¶
<pb:KR2k0054_WYG_007-8a>¶
元以來州縣多有改易訖於乾符之後唐室寖衰¶
分崩離析五季迭興嶺南最後亂於是馬殷據潭¶
州劉隱據南海桂州劉士政容州龎巨昭軰分裂¶
諸管而楚南漢最為雄劉隱卒弟龔立與馬氏争¶
容桂時馬殷虜士政取桂管龑逐巨昭取容管又¶
取邕管殷率兵攻嶺南取昭賀梧䝉龔富等州殷¶
卒其子希範又畧取溪州立銅柱於是南寧酋長¶
莫彦殊率所部十八州來歸其他都雲牂牁諸酋¶
<pb:KR2k0054_WYG_007-8b>¶
率以地附於希範希範於零陵置全州以灌陽為¶
屬而治清湘漢乾祐間希範卒弟希廣立希蕚攻¶
之國亂龑子晟以兵悉取賀桂等州周廣順初希¶
萼等為南唐遷之金陵而馬氏國絶其後楚故吏¶
劉言王進逵周行逢軰相繼據楚州郡自立惟行¶
逢稍久傳子保權自歸於宋劉晟卒子鋹立後降¶
宋宋太祖建隆四年平湖南得州十五開寳四年¶
平廣南得州六十太宗分天下為十五路仁宗析¶
<pb:KR2k0054_WYG_007-9a>¶
為十八神宗又析為二十四在楚者曰荆湖南北¶
在越者曰廣南東西徽宗大觀元年割栁融宜平¶
允從庭孚觀九州置黔南路三年并入廣西名曰¶
廣西黔南四年革黔南仍稱廣南西路領州二十¶
五桂容邕融象昭梧藤龔潯柳貴宜賓横化髙雷¶
欽白鬱林亷瓊平觀軍五南寜昌化萬安吉陽朱¶
崖縣六十五邕融宜所領覊縻州縣峝砦堡塲不¶
與焉南渡後桂州以髙宗潛邸升静江府宜州以¶
<pb:KR2k0054_WYG_007-9b>¶
度宗潛邸升慶逺府其化髙雷欽亷瓊六州暨五¶
軍今屬廣南東路東路之賀州南渡後始屬西路¶
懷集縣時𨽻廣州亦東路全州屬荆湖南路元世¶
祖至元十四年廣南西路諸州皆降全州西溪峝¶
猺蠻二十所悉内附十六年改廣西諸州並為路¶
設中書省於中都外設行中書省十有一以綂諸¶
路路府州縣凡四等嶺表之地悉屬湖廣行中書¶
省嶺南廣西道為府一平樂路十静江南寜梧州¶
<pb:KR2k0054_WYG_007-10a>¶
潯州柳州思明太平田州來安鎮安州九鬱林容¶
象賓横融藤賀貴安撫司一慶逺南丹溪峝軍民¶
全州路屬嶺北湖南道廣州之懷集縣至元十五¶
年割屬賀州封州𨽻海北廣東道至元十四年廣¶
西宣慰司以兵定亂遂改𨽻西道十六年立封州¶
路後降為散州仍𨽻東道其雷化髙欽亷瓊六州¶
洎南寜吉陽等軍屬海北海南道古州八萬地忠¶
文天三旺等州入於思州軍民安撫司龍州白州¶
<pb:KR2k0054_WYG_007-10b>¶
淪於畨民總管漢所置交阯九真日南九徳諸郡¶
在隋唐為愛驩演諸州者大半屬安南城邑其仙¶
州即漢龍編也明太祖洪武元年命楊璟廖永忠¶
平定廣西九年改各行中書省為承宣布政使司¶
改路為府府綂州縣以嶺南廣西道為廣西承宣¶
布政使司以静江路為桂林府二十八年以湖廣¶
之全州來𨽻割賓象融三州為柳州府仍立慶逺¶
南丹軍民安撫司㝷復為府以南丹州屬焉以賀¶
<pb:KR2k0054_WYG_007-11a>¶
州及桂林之荔浦修仁屬平樂府又析置永安州¶
改容藤二州為縣及鬱林州并賀州之懷集縣𨽻¶
梧州府以貴横二州及永淳縣屬潯州府後改貴¶
州為貴縣又以横州及永淳縣改屬南寜府太平¶
鎮安來安思明諸路悉改為府又以田州路為府¶
省來安入焉思恩舊𨽻田州正綂間土知州岑瑛¶
有邊功乃升為府以瑛知府事後又改為軍民府¶
𫝊至孫濬𢎞治間構亂再攻破田州總督調三廣¶
<pb:KR2k0054_WYG_007-11b>¶
兵討之濬誅改流官嘉靖中諸蠻復叛命新建伯¶
王守仁招撫之置白山那馬等九土司以荒田地¶
爽塏徙郡治萬厯間又割南寜之武緣𨽻之由是¶
思恩稱巨鎮降田州府為州𨽻於思恩太平思明¶
為左右二江溪峝元升為路洪武元年征南将軍¶
廖永忠兵下左江太平土官黄英衍賫印詣平章¶
楊璟降太祖復降詔遣官徃諭兩江軍民二年英¶
衍奉表貢馬乃改為太平府命英衍世襲知府職¶
<pb:KR2k0054_WYG_007-12a>¶
思明南隣交阯常與交阯争銅柱界洪武初土司¶
黄忽都遣使貢馬及土物詔以為知府世襲至正¶
綂後以争襲内亂自相屠者數世萬厯間乃改屬¶
太平以所領忠州割𨽻南寜¶
¶
　　本朝綂一區宇廣西郡邑初皆仍舊順治十五年泗¶
城土官岑繼禄以從征鎮黔功升為軍民府鎮安¶
土官岑姓故絶沈文崇據其地順治十八年討平¶
之康熙二年改置流官通判康熙五年改安隆長¶
<pb:KR2k0054_WYG_007-12b>¶
官司為西隆州上林長官司為西林縣雍正三年¶
以梧柳二府所轄壤地遼濶改鬱賓二州為直𨽻¶
州以北流博白陸川興業四縣屬鬱林來賓遷江¶
上林武宣四縣歸賓州屬焉改龍州為上下龍二¶
土廵檢司雍正五年泗城府土官以罪㕘革改流¶
官以西隆州為直𨽻州轄西林縣雍正七年改思¶
明州為寜明州歸思明同知管理省鎮安府通判¶
設知府以思恩之奉議州及歸順向武上映都康¶
<pb:KR2k0054_WYG_007-13a>¶
小鎮安諸土州來屬東蘭土州改流降土官為州¶
同聽知州節制於東院蘭木等六哨設東蘭州治¶
仍屬慶逺府雍正八年以武宣縣屬潯州府以西¶
隆州及西林縣屬泗城軍民府雍正九年改歸順¶
土州設流官理之思明土府改土州以五十村分¶
𨽻寜明實設寜明知州雍正十年以南寜之下雷¶
土州湖潤寨改𨽻鎮安雍正十二年以直𨽻賓州¶
並屬縣之上林遷江改𨽻思恩以來賓歸屬柳兩¶
<pb:KR2k0054_WYG_007-13b>¶
江諸土司自昔為羈縻州者今皆嚮風慕義知遵¶
守法度其民多編籍輸租變易蠻風熙熙皥皥¶
¶
　　皇輿所綂乃軼顓頊唐虞之舊葢¶
¶
　　聖聖相承盛德洋溢蟠天際地治化之隆古所未有也爰¶
考郡國建置上下數千年間可述而志者作沿革¶
表廣西布政使司領府十一直𨽻州一屬州十七¶
縣四十六司一土州二十七土縣四土司十三寨¶
一峝一¶
¶
<pb:KR2k0054_WYG_007-14a>¶
　　桂林府¶
¶
　　桂林府為廣西省地當楚粤之交踞衡湘蒼梧之¶
上游桂嶺盤聳灕江駛發建瓴而下扼左右兩江¶
之吭葢西南一大都㑹也唐地理志云江源多桂¶
不生薪木故秦時立為桂林郡然秦之桂林今平¶
樂暨梧潯南柳數郡皆是今之桂林在禹貢荆州¶
之域秦屬長沙郡地漢為零陵郡東漢為始安侯¶
國三國始𨽻蜀後入吳吳分零陵為始安郡兩晉¶
<pb:KR2k0054_WYG_007-14b>¶
宋齊因之梁置桂州沿及隋唐五代馬氏據有湖¶
南置全州宋髙宗升桂州為静江府元改為路明¶
更號桂林府¶
¶
　　本朝建置仍明之舊領州二縣七¶
¶
　　臨桂縣　靈川縣　興安縣　陽朔縣　永寜州¶
永福縣　義寜縣　全州　灌陽縣¶
¶
¶
<pb:KR2k0054_WYG_007-15a>¶
　　桂林府¶
¶
¶
¶
¶
¶
¶
¶
¶
<pb:KR2k0054_WYG_007-15b>¶
¶
¶
¶
¶
¶
¶
¶
¶
¶
<pb:KR2k0054_WYG_007-16a>¶
　　臨桂縣(附郭)¶
¶
¶
¶
¶
¶
¶
¶
¶
<pb:KR2k0054_WYG_007-16b>¶
¶
¶
¶
¶
¶
¶
¶
¶
¶
<pb:KR2k0054_WYG_007-17a>¶
　　靈川縣¶
¶
¶
¶
¶
¶
¶
¶
¶
<pb:KR2k0054_WYG_007-17b>¶
¶
¶
¶
¶
¶
¶
¶
¶
¶
<pb:KR2k0054_WYG_007-18a>¶
　　興安縣¶
¶
¶
¶
¶
¶
¶
¶
¶
<pb:KR2k0054_WYG_007-18b>¶
¶
¶
¶
¶
¶
¶
¶
¶
¶
<pb:KR2k0054_WYG_007-19a>¶
　　陽朔縣¶
¶
¶
¶
¶
¶
¶
¶
¶
<pb:KR2k0054_WYG_007-19b>¶
¶
¶
¶
¶
¶
¶
¶
¶
¶
<pb:KR2k0054_WYG_007-20a>¶
¶
¶
¶
¶
¶
¶
¶
¶
¶
<pb:KR2k0054_WYG_007-20b>¶
¶
¶
¶
¶
¶
¶
¶
¶
¶
<pb:KR2k0054_WYG_007-21a>¶
　　永寜州¶
¶
¶
¶
¶
¶
¶
¶
¶
<pb:KR2k0054_WYG_007-21b>¶
¶
¶
¶
¶
¶
¶
¶
¶
¶
<pb:KR2k0054_WYG_007-22a>¶
　　永福縣¶
¶
¶
¶
¶
¶
¶
¶
¶
<pb:KR2k0054_WYG_007-22b>¶
¶
¶
¶
¶
¶
¶
¶
¶
¶
<pb:KR2k0054_WYG_007-23a>¶
　　義寜縣¶
¶
¶
¶
¶
¶
¶
¶
¶
<pb:KR2k0054_WYG_007-23b>¶
¶
¶
¶
¶
¶
¶
¶
¶
¶
<pb:KR2k0054_WYG_007-24a>¶
　　全州¶
¶
¶
¶
¶
¶
¶
¶
¶
<pb:KR2k0054_WYG_007-24b>¶
¶
¶
¶
¶
¶
¶
¶
¶
¶
<pb:KR2k0054_WYG_007-25a>¶
　　灌陽縣¶
¶
¶
¶
¶
¶
¶
¶
¶
<pb:KR2k0054_WYG_007-25b>¶
¶
¶
¶
¶
¶
¶
¶
¶
¶
<pb:KR2k0054_WYG_007-26a>¶
　　平樂府¶
¶
　　省東南百八十里曰平樂府東北壤接於楚為五¶
嶺之一山川鬱紆東南入梧州林樾溪峝綿亘峭¶
崿桂梧之間一雄郡也禹貢為荆州南境秦為桂¶
林漢屬蒼梧三國吳置平樂等縣屬始安郡晉宋¶
齊梁陳之世為始安臨賀地隋屬桂州唐置樂州¶
旋改為昭州又為桂賀富䝉諸州地五代仍之宋¶
為昭州賀州元始以昭州為平樂府盖自桂林而¶
<pb:KR2k0054_WYG_007-26b>¶
下灕水至是始平與樂水合故曰平樂灕樂二水¶
滙而為潭曰昭潭故又曰昭州自州改為府遂名¶
其江曰府江云明改賀州為縣并富川來屬又置¶
永安州以永安及桂之荔浦修仁來屬¶
¶
　　本朝因之領州一縣七¶
¶
　　平樂縣　恭城縣　富川縣　賀縣　荔浦縣¶
修仁縣　昭平縣　永安州¶
¶
¶
<pb:KR2k0054_WYG_007-27a>¶
　　平樂府¶
¶
¶
¶
¶
¶
¶
¶
¶
<pb:KR2k0054_WYG_007-27b>¶
¶
¶
¶
¶
¶
¶
¶
¶
¶
<pb:KR2k0054_WYG_007-28a>¶
　　平樂縣(附郭)¶
¶
¶
¶
¶
¶
¶
¶
¶
<pb:KR2k0054_WYG_007-28b>¶
¶
¶
¶
¶
¶
¶
¶
¶
¶
<pb:KR2k0054_WYG_007-29a>¶
　　恭城縣¶
¶
¶
¶
¶
¶
¶
¶
¶
<pb:KR2k0054_WYG_007-29b>¶
¶
¶
¶
¶
¶
¶
¶
¶
¶
<pb:KR2k0054_WYG_007-30a>¶
　　富川縣¶
¶
¶
¶
¶
¶
¶
¶
¶
<pb:KR2k0054_WYG_007-30b>¶
¶
¶
¶
¶
¶
¶
¶
¶
¶
<pb:KR2k0054_WYG_007-31a>¶
　　賀縣¶
¶
¶
¶
¶
¶
¶
¶
¶
<pb:KR2k0054_WYG_007-31b>¶
¶
¶
¶
¶
¶
¶
¶
¶
¶
<pb:KR2k0054_WYG_007-32a>¶
　　荔浦縣¶
¶
¶
¶
¶
¶
¶
¶
¶
<pb:KR2k0054_WYG_007-32b>¶
¶
¶
¶
¶
¶
¶
¶
¶
¶
<pb:KR2k0054_WYG_007-33a>¶
　　修仁縣¶
¶
¶
¶
¶
¶
¶
¶
¶
<pb:KR2k0054_WYG_007-33b>¶
¶
¶
¶
¶
¶
¶
¶
¶
¶
<pb:KR2k0054_WYG_007-34a>¶
　　昭平縣¶
¶
¶
¶
¶
¶
¶
¶
¶
<pb:KR2k0054_WYG_007-34b>¶
¶
¶
¶
¶
¶
¶
¶
¶
¶
<pb:KR2k0054_WYG_007-35a>¶
　　永安州¶
¶
¶
¶
¶
¶
¶
¶
¶
<pb:KR2k0054_WYG_007-35b>¶
¶
¶
¶
¶
¶
¶
¶
¶
　　廣西通志卷六¶
¶
