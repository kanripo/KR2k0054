# -*- mode: mandoku-view -*-
#+TITLE: 廣西通志
#+DATE: 2019-03-29 20:53:18.027890
#+PROPERTY: ID KR2k0054
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 117
<pb:KR2k0054_WYG_117-1a>¶
　　欽定四庫全書¶
¶
　　廣西通志卷一百十六¶
¶
　　藝文¶
¶
　　國朝¶
¶
　　記¶
¶
　　平古州八萬苗記　　　　　　　徐嘉賓¶
¶
　　今上徳盛化神版圖廣逺因滇黔西粤苗夷錯處疆界¶
¶
　　未甚清徹¶
¶
<pb:KR2k0054_WYG_117-1b>¶
　　特命大學士伯少保鄂公總制三省即漢唐宋元明之¶
¶
　　從未内屬者喁仰少保公宣布¶
¶
　　皇恩皆輸誠樂附惟黔省古州八萬苗性獷悍雖經兩¶
次招撫而都江河道尚有逆苗梗塞按都江上抵¶
都匀下達栁州利舟楫便商賈實黔粤之血脉河¶
道未通與無古州等也雍正七年冬少保巡視粤¶
西會商撫軍金公具¶
¶
　　奏勦撫調粤西漢土官兵四千三百餘名會黔兵同¶
<pb:KR2k0054_WYG_117-2a>¶
進飛檄慶逺府知府徐嘉賔監紀糧餉贊襄軍務¶
受事之後仰遵少保宏謨勝算指示機宜黔粤文¶
武奮勇進勦凡攻破口寨月寨車寨龍早来牛皮¶
旦滚縱滚唐等數十餘處斬獲二千餘級招撫生¶
苗男婦合前七萬四千七百餘名口收盔甲器械¶
鎗砲無算蠻方底定水陸交通建城署設營汛樹¶
碑勒石畫分黔粤歴八九兩年事竣共支過粵兵¶
糧米二萬七百三十餘石銀七千七百三十餘兩¶
<pb:KR2k0054_WYG_117-2b>¶
十年春嘉賓卓異引¶
¶
　　見奉¶
¶
　　㫖署理廣西按察司補授蒼梧道同事則粤省總統由¶
懐逺進者慶逺協副將陞右江鎮總兵官潘紹周¶
由荔波進者桂林協副將陞臨元鎮總兵官董芳¶
也奉委多員不及徧載略書梗槩恭志我¶
¶
　　聖朝萬世金甌一統無外云¶
¶
　　巡閲安南邊隘記　　　　　　　黄岳牧¶
¶
<pb:KR2k0054_WYG_117-3a>¶
　　嘗讀帝典一篇曰宅南交而知交阯之名見於經¶
傳乆矣漢時命馬伏波南征雖浪泊勳高而上霧¶
下潦飛鳶跕跕故蕩平之後即立銅柱為漢界明¶
初曾分郡縣未幾復叛亦遂棄之我¶
¶
　　朝定鼎聲教四訖黑齒雕題之鄉莫不来享来王黎¶
氏子孫早已奉藩南徼矣¶
¶
　　上御極之九年念我民逺服賈毎流離異域又慮為逋¶
¶
　　逃淵藪¶
¶
<pb:KR2k0054_WYG_117-3b>¶
　　特命粤西封疆大臣經理之明年春正月予方觀察右¶
江奉撫軍金公檄至省面授機宜二月十一日發¶
自栁州予竊計西南半壁環繞土司恐未識使者¶
意乃傳檄各守封域毋得驚擾又為從者資其行¶
李俾無匱乏三令五申而後啓行二月二十三日¶
抵田州去百色不百里憶康熈十九年先祖亷訪¶
粤西曾駐節其地督餉征滇萬里轉運三軍騰飽¶
奏凱而還當年與有勞焉乃臨流而嘆曰此先世¶
<pb:KR2k0054_WYG_117-4a>¶
立功之地乎低徊乆之渡河宿奉議州翼日歴蓮¶
花峺層巒叠嶂樹木隂翳一片雲封行人不辨東¶
西如入迷途予稍憇山口塘忽見日光從者促行¶
半歩半輿旋陟旋降約三十里方履平原迴首諸¶
峰已盡入雲中矣三日至鎮安府所領歸順小鎮¶
安二州皆接壤南交其地犬牙相錯舊隘未周者¶
間以新隘劃地而守之中外截然遂趨太平三月¶
朔六日至郡偕太守屠公先閲慿祥州之鎮南關¶
<pb:KR2k0054_WYG_117-4b>¶
按南關距府治四程中有幕府營受降城乃安南¶
貢道所必經上石西州思明思陵等州環其東南¶
上下龍司上下凍州安平州接其西北且下龍司¶
平而關濁流一道闊百餘丈從交阯七源州而来¶
又水口關清流一道闊數十丈從交阯高平府而¶
来二水㑹於司治之前直下太平府一帶山河表¶
裏環衛昔人經理斯地龍慿馗纛兩營並建然地¶
太廣兵稍單予考其形勢以三關為重地請増戍¶
<pb:KR2k0054_WYG_117-5a>¶
兵餘則量其衝僻而輕重布之務使疎宻相間逺¶
近適宜以固邊防三月二十四日適南寧府之遷¶
隆峝上思州見石帆一山綿亘千里作¶
¶
　　天朝藩籬登其巔渉其澗因其險阻而分布士卒已收¶
地利人和之效至下雷州湖潤寨名屬南寧實接¶
鎮安乃請改𨽻俾就近控制亦設隘而守之事竣¶
旋栁盖四月十一日也時歴六旬地周三郡西至¶
於滇南之富州東至於粤東之欽州南抵交阯考¶
<pb:KR2k0054_WYG_117-5b>¶
内外疆域大抵上下凍州以東接夷之諒山府以¶
西接夷之高平府其間有崇山峻嶺天然界限者¶
有平原曠野村落相望者扼其水陸要路守以漢¶
土重兵計新舊關隘百一十有六處凡官兵五百¶
三十有五名土兵一千一百七十名嚴斥堠謹巡¶
邏沿邊千七百里屹然長城敢有私越者請無赦¶
從此良民不致輕去其鄉而罪人亦不得竄逸於¶
外遵¶
¶
<pb:KR2k0054_WYG_117-6a>¶
　　諭㫖也四月十三日詣省報命撫軍令繪圖上之於¶
朝且疏中列末議以¶
¶
　　聞閏五月初九日還栁州爰仿一幅為文紀之¶
¶
　　重修上思州城記　　　　　　　戴夢熊¶
¶
　　州距邕郡西南三百里南偪交阯北界土夷欽亷¶
控於左諸峝翼於右萬山連亘四面險塞洵嶺表¶
之要害朗寧之關鍵非高城深池曷足以資守禦¶
哉土官之時累土為城規制茍簡及改流後始卜¶
<pb:KR2k0054_WYG_117-6b>¶
城於明江之北易以磚焉明嘉靖間知州陳世瞻¶
從而擴大之嗣值邊方多事烽煙弗靖載葺載圯¶
余甫履是境憑高眺覽形勢孤險意以為圖安求¶
治寧有亟於封圻之事耶且歴考向時宼盜出沒¶
殆無虚嵗使不綢繆未雨脱遇意外風鶴而圖築¶
沙種栁之計不亦晚乎於是丈度高厚估計已就¶
㑹值兵荒之餘公私交困册既報而未果至明年¶
夏秋之交霪雨連綿一夕劃然崩頹無一守堞迄¶
<pb:KR2k0054_WYG_117-7a>¶
季秋農事方畢古所謂清風至而修城郭宫室天¶
時人事適合焉爰告州之士庶靡不踴躍從事欣¶
欣子来擇日興工命郝尉齡董其役陶人為甓石¶
人為甃畚挿版築出力如自營私堅固牢實於民¶
不擾廣袤一如舊制而加高培厚焉經始於甲子¶
孟冬告竣於是嵗臘月遙望闉闍翼翼雉堞楚楚¶
隠然邊鄙之金湯也盖惟王公設險以守其國重¶
門擊柝以待暴客古人防患於未然逺見於無形¶
<pb:KR2k0054_WYG_117-7b>¶
方晝警夜處安慮危之意至深逺也凡有地方之¶
任者皆不可緩視何况邊徼巖疆山川深阻之地¶
乎雖然城不足恃也亦在乎得民心而已傳曰民¶
保於城城保於徳茍徳澤未加誠信弗孚則民心¶
離叛雖方城漢水其誰與守哉故城為有形之備¶
民心為無形之城知無形之不可忽而有形者方¶
足恃也詩云無俾城壊無獨斯畏非古今之明戒¶
歟是為記¶
¶
<pb:KR2k0054_WYG_117-8a>¶
　　重修南寧府城記　　　　　　　閻純璽¶
¶
　　南寧古巖郡也唐稱邕管亦曰朗寧居潯鬱上游¶
右頻亷海斜界思田賓内錯谿峒土司外控交南¶
夷壤為左江衝故文則監司武則鎮帥皆臨轄其¶
地握居重宜而設險守國重門擊柝先事豫防之¶
義安可或後焉考城在宋元豐六年始再徙建迨¶
及前明載修載圯其形勢面江濵河前廣後鋭東¶
西北為門各一南則有三中曰南門偏西南則曰¶
<pb:KR2k0054_WYG_117-8b>¶
安塞曰水閘盖左右江自城西五十里合江鎮並¶
流下注震盪飛空勢若翔龍怒馬莫可覊勒城之¶
齧而頺仄者數矣雍正八年前總制三省少保鄂¶
公會同大中丞金公勘估¶
¶
　　題修工未竣九年夏大雨浹旬㟁土為江漲所衝浮¶
潰安塞門以東復傾倒十有餘丈太守張漢以役¶
費益繁巨輙慮違前請而莫為計也爰具陳狀於¶
中丞䝉中丞面指規畫兼採原恩城土州吏目施¶
<pb:KR2k0054_WYG_117-9a>¶
敏政條䇿事宜即令留工所督修於河㟁剝落虛¶
損處下填以板中用石灰米汁和以砂土碎石舂¶
實加幫作級五層如梯狀十年春㟁工城工皆以¶
次竣歴夏而秋雖復雨淋日炙無罅裂憂矣我¶
¶
　　天子赫聲濯靈徳威逺播有孚而化伏莽無警顧之屏¶
之翰以作爾庸屹然翼然所為壯我崇墉永恵庇¶
我邊陲者非¶
¶
　　朝廷設險豫防斯尤寄重者耶純璽監司左江幸同¶
<pb:KR2k0054_WYG_117-9b>¶
事之相與有成而不辱於役也爰濡筆為記以諗¶
落成之嵗月¶
¶
　　重修至公堂記　　　　　　　　張　鉞¶
¶
　　粤西僻處南服素稱邊徼至秦始入版圖未得頏¶
頡鄒魯然天之生才不以地限也昔之官斯土者¶
唐則有栁子厚宋則有栁仲塗明則有王陽明皆¶
能不鄙夷其民化椎髻卉裳之舊牖以文明流風¶
餘韻歴乆不衰盖數百年於兹矣而其間傑出之¶
<pb:KR2k0054_WYG_117-10a>¶
士如馮當世王世則李珙諸人或以文章名世或¶
以節義著稱偉哉北方之學者未能或之先也洎¶
我¶
¶
　　本朝¶
¶
　　列聖相承崇儒重道菁莪棫樸之化無逺弗届至我¶
聖祖仁皇帝夀考作人化成乆道特頒¶
¶
　　御製訓飭士子文於學宫所以風厲之者無弗至我¶
皇上纘承大統憫士習之囂陵凡所¶
¶
<pb:KR2k0054_WYG_117-10b>¶
　　垂訓皆以閑其非僻之心而納於禮門義路冀其處則¶
有實學出則有實用曲成造就之深仁何周以渥¶
也士生昌明之會有不争自濯磨以仰副¶
¶
　　朝廷之徳意者乎三載賓興掄才大典而貢院則士¶
子所由以進身者也粤西貢院始於康熈二十年¶
即靖藩舊邸而増損其制歴年既乆朽蠧實甚至¶
公堂則又上漏旁穿懼將壓焉予辛亥冬調遷西¶
粤觀察壬子三月奉¶
¶
<pb:KR2k0054_WYG_117-11a>¶
　　命署理藩務是嵗適逢大比大中丞金公議重建之公¶
自撫粤以来凡文廟關帝廟以及壇社先賢祠宇¶
演武堂無不増循創建次第舉行而又念掄才鉅¶
典更宜美備因首捐俸以倡予與臬司徐公驛鹽¶
道耿公桂林太守錢元昌司馬徐徳秩别駕吳大¶
猷梧州司馬陸綸共成其事鳩工庀材未兩月而¶
落成塗塈有加丹艧畢舉翬飛鳥革輪焉奐焉匪¶
徒以飾觀瞻之壯而為¶
¶
<pb:KR2k0054_WYG_117-11b>¶
　　國求賢之大義將於是而著矣而多士之登斯堂者¶
惕然思始進之由於至公則異日國而忘家必毋¶
敢背公營私以自便其於我公建修之意或庶幾¶
其不負乎舊有明逺樓亦就傾圯堂成而樓並新¶
董是役者為潯州司馬兼攝臨桂縣事萬選勤於¶
督工實心勷事洵可嘉也故并記之¶
¶
　　重建鬱林州校士館碑記　　　　屠嘉正¶
¶
　　古者黨有庠州有序國有學比年入學中年考校¶
<pb:KR2k0054_WYG_117-12a>¶
天下之士由是各敦孝友睦婣任䘏之行習禮樂¶
射御書數之藝成智仁聖義中和之徳其升於司¶
徒樂正者皆庠序學所育而師儒之考校所旌别¶
而誘進之者也鬱林自宋至道間徙治南流歴元¶
明以博白北流興業屬之人文駸駸日上萬厯間¶
建學道行署於今學宫之東相𫝊興文書院址也¶
逮後附考於梧學道行署亦圯而諸生童每遇校¶
試往返千餘里或苦䟦渉¶
¶
<pb:KR2k0054_WYG_117-12b>¶
　　皇上御極宵旰求治¶
¶
　　詔天下大吏陳便宜無隠雍正三年巡撫李公奏改鬱¶
¶
　　林𨽻廣西布政使司¶
¶
　　詔可鬱林既不復𨽻梧鬱之紳士欲仍建校士之院而¶
故址已盡為民㕓不可復矣雍正五年三韓佟君¶
来守是邦因紳士請具詳允行擇州治之東舊蒼¶
梧巡道署址鳩工庀材數月而成其前為東西文¶
塲其後為退食閲文之室中為視事之堂厥位面¶
<pb:KR2k0054_WYG_117-13a>¶
陽厥土燥剛平山坡阜歴歴在目學使者嵗科行¶
部士皆樂就試之易而村巷老穉見釋奠㑹講之¶
儀生徒衣冠揖讓之美舉欣欣知所慕尚而人文¶
益興己酉之春嘉正自刑部郎出為粵守適鬱林¶
州缺員奉檄署事始至之日以是州在嶺海間慮¶
其人士囿於風氣先為宣布¶
¶
　　聖教示以篤倫理淑身心之則丁寧告誡峻防謹維今¶
年春絃誦之聲盈於里閭乃進生徒課以文藝多¶
<pb:KR2k0054_WYG_117-13b>¶
可觀者盖山川清淑毓才不乏而涵濡於¶
¶
　　文治又乆而深宜其若此也夏五月嘉正奉¶
¶
　　命守太平將去鬱諸紳士以校士館記来請伏念恭逢¶
聖天子金聲玉振道洽政治鬱之人士幸被¶
¶
　　盛徳安其學業宜思¶
¶
　　聖天子左右斯民譽髦庶士之至意上之勉希有猷有¶
¶
　　為有守以供¶
¶
　　國家之用増鄉里之光次亦必束修砥礪務為文行¶
<pb:KR2k0054_WYG_117-14a>¶
靡忝之良士以無干簡惡絀不肖之¶
¶
　　功令是不可不因其来請而示之且以諗来兹也爰¶
為述其本末并所致望於此邦人士者俾書諸石¶
其董建館之事者諸生晏朝龍蘓漢疆楊嶷均有¶
重勞而州與四邑紳士捐資助成皆風俗之善因¶
并書之¶
¶
　　思明府學署記　　　　　　　　高熊徴¶
¶
　　思明建學前明萬厯丁未雖設教員未覩有事業¶
<pb:KR2k0054_WYG_117-14b>¶
可紀者如萬厯間蔣君已失其名不知何許人則¶
以渌夷入宼印隨失去矣天啓崇禎間學官缺或¶
不至則貢衿且代署學篆矣總之學宫初建諸生¶
寥寥學官或去或留無乆志宜文事之不能興起¶
也¶
¶
　　本朝定鼎順治間蘓君文昌陽朔人署篆僑寓民居¶
聞因飲酒醉斃矣康熈間伍君文海全州舉人由¶
蒼梧陞任則寄居生員陸參之家光復後滕君佋¶
<pb:KR2k0054_WYG_117-15a>¶
署篆宣化人或寄居軍府右旁或寄居峒&KR3558;民舍¶
五年無定在繼而署篆者李君之玣蒼梧舉人則¶
寄居生員譚馥家以憂去又繼而署篆者今太平¶
訓李君先聲計將三載或来或去皆假館譚生員¶
家亦未嘗有一署址嗚呼學官萍寄其何以施教¶
鐸哉余於丁卯奉文改調仲夏莅任無寓所諸生¶
為余借住生員鄭瑜家循例謁夫子廟但見荒郊¶
茂草片瓦無存唏嘘感歎集諸生而問之僉曰此¶
<pb:KR2k0054_WYG_117-15b>¶
邦土司向無學校諸生原寄太庠萬厯間土府黄¶
公承祖始議創建郡丞蘇公日登朱公鳴時相繼¶
成之當時實有兩年學用銀三百兩益之學宫巍¶
煥學署規模因鼎革兵燬康熈十年郡丞王公之¶
任存留歴年學用銀六百餘兩畀土官黄公載乾¶
郡丞蕭公如芝實重新之吳逆變亂庶官男黄維¶
畿争襲勾引交夷入冦戰爭者五載府城灰燼聖¶
廟復燬故荒廢如此予慨然乆之六月值太平守¶
<pb:KR2k0054_WYG_117-16a>¶
黄公送交南囘貢至止瞻拜目擊予因為緣簿求¶
序募建八月隨以送考往邕又赴省科舉至臘乃¶
旋始與郡丞陳公同商創建陳公捐俸以倡予更¶
勸募購材鳩工為費不貲越三載乃成正殿儀門¶
泮池櫺星門等處自念官以教為名而無一設教¶
之所其何以殫厥職乎爰謀於郡守黄公維鼎得¶
南門舊公館地一所詳建書院就於書院之右創¶
建學署五間面南負北盖藉講堂以施教焉予自¶
<pb:KR2k0054_WYG_117-16b>¶
捐十五金工匠木料之費董其成者國學生鄭君¶
輔宸也予思諺謂學官孔子廟祝故天下學署皆¶
在學宫之内今思明學宫乆圯學署從無予因陋¶
就簡暫建於兹謹備述顛末勒諸石後之君子其¶
亦可以諒予心也夫¶
¶
　　永安州建尉署記　　　　　　　秦鼎榮¶
¶
　　尉㕔之廢大率廢於無官也自¶
¶
　　興朝二十餘年員缺未嘗補即補亦無至者康熈四¶
<pb:KR2k0054_WYG_117-17a>¶
年春余奉銓来此州民不識予為何官也曰自来¶
不聞有兹矣恐銓者之訛而君其過聴之也少頃¶
有父老来自逺方始顧而唯唯遂諭其未知者於¶
是憐余為¶
¶
　　今天子之命吏䟦渉萬里且無家慨然餉余壺漿餽余¶
竹茅余率童子親為結縛而坐臥其中意甚適也¶
無何而茅屋忽為祝融一炬余朝夕以此為恐急¶
欲代以陶瓦而謀諸父老僉曰木雖産之深山第¶
<pb:KR2k0054_WYG_117-17b>¶
陶匠未可驟得耳請姑待之余以是年冬稍得俸¶
遂購木數十頭俟其乾而募工輦致之明年有陶¶
自䖍過者留而為之置瓦萬計又明年有遊於楚¶
者於是募匠而成之冬匠来自楚遂建㕔三間顔¶
之曰循理佐以兩廂又建住房三間於西偏為書¶
舍兩間栽以花竹余其朝夕處之名之曰来誰軒¶
因追思及余来時州民未知其為誰也又念及繼¶
此之来者余又不知其為誰也即前此之官此者¶
<pb:KR2k0054_WYG_117-18a>¶
又皆不知其為誰也噫是可知矣後之君子咎其¶
鄙陋請鑒於斯文¶
¶
　　布政司官㕔題記　　　　　　　金　鉷¶
¶
　　粤右故僻逺然提封非小弱也唯地瘠民貧蠻獠¶
襍處故習染於中土差異今¶
¶
　　聖天子澤普恩洽盛極中天所以加意逺民者無不至¶
頻年委任重臣撫綏南服又皆公忠而體國乃粤¶
俗猶未盡純相仇相賊之風未革詎非有司奉行¶
<pb:KR2k0054_WYG_117-18b>¶
之不力歟夫人性皆善宜因其勢而利導之而稂¶
莠不除即良苗何以懐新則禁暴率善舍法其奚¶
由此國僑所以有火烈之喻也鉷無似承宣兹土¶
國賦所出常兢兢焉尤願寮屬之共勵於亷隅稍¶
有出入未敢以職守徇也顧念古之所號方伯者¶
寧惟是管鑰之司哉將以承宣¶
¶
　　徳意而敷政於民也凡政之有切於人心風俗者夫豈¶
一端故才雖不逮而自受事迄今實不敢稍自暇¶
<pb:KR2k0054_WYG_117-19a>¶
逸諸君子皆服古入官者幸無忘夙夜以獲相成¶
之益不爾際昌期之㑹畀之以禄秩儼然加於民¶
上而顧不思所以為報𫝊曰天高聽卑其亦當知¶
自惕也夫¶
¶
　　麥嶺創建㕔營記　　　　　　　金　鉷¶
¶
　　麥嶺屬平樂去富川縣治東北六十餘里孤懸一¶
隅環界湖南永州之永明江華等縣諸不逞徒往¶
往乗險竄匿急則走之楚疆官吏追捕地隔勢稽¶
<pb:KR2k0054_WYG_117-19b>¶
案牘多塵積不能竟居民漸染故陋頑梗刁悍之¶
習弗可以文法覊縻而莽為逋逃藪者乆矣鉷承¶
¶
　　天子命為封疆重臣顧念此荒土愚氓孰非¶
¶
　　朝廷良赤子矧麥嶺犬牙壤錯峻嶺崇山綿亘於外¶
然逓加審度殊有平坡沃野饒水泉利灌溉於平¶
屬實稱奥區則夫我疆我理經畫而與民更始者¶
事奚敢後於是循地勢相機宜設要害營汛駐兵¶
為捍衛而又不可無文員殫壓平樂舊有同知一¶
<pb:KR2k0054_WYG_117-20a>¶
員裁廢爰議復設即移駐以専督捕事庚戌春少¶
保總制鄂公毅菴自滇南赴粤西議輙合㑹疏入¶
告¶
¶
　　朝議報可因添設平樂麥嶺同知及麥嶺専營守備¶
分汛千把等其衙署營房建造之宜物料工役之¶
費估勘既實遴委桂林管糧通判吳大猷董之選¶
時鳩工於麥嶺建同知守備千總署各一所東西¶
北三面環以營房共若干間其南則補築以城若¶
<pb:KR2k0054_WYG_117-20b>¶
干丈於富川之牛巖小水峡長圳龍窩於賀縣之¶
開山洞分建營舍設兵汛防通計動支司庫銀若¶
干兩經始於壬子之春落成於癸丑之夏棊布星¶
羅聯絡要險為巖疆巨鎮夫國家畫野分圻雖各¶
有定域而揆諸率土之義¶
¶
　　皇心無異視也其間阡陌交通與鄰封四接蠻獠雜處¶
羸觸何知勢不能無宵小勾引竄越颺鷹之患惟¶
在守土吏善於䇿馭撫循其善良而翦茀其奸匪¶
<pb:KR2k0054_WYG_117-21a>¶
境内者勿以茍且圖塞稱境外者勿以秦越視鄰¶
事樹之表而影必從民雖愚曷弗蒸蒸向化哉然¶
則麥嶺㕔營之設諸官弁其各矢乃心以綏我民¶
而宣¶
¶
　　上徳也是則始事之素心也夫遂書而記之石¶
¶
　　慶逺郡署述職記　　　　　　　徐嘉賓¶
¶
　　慶郡粤之邉徼也萬山環繞民夷錯雜焚殺刼掠¶
仇怨相㝷者由来舊矣予自雍正五年由梧州調¶
<pb:KR2k0054_WYG_117-21b>¶
補斯郡目覩猺獞横行案牘山積不禁喟然曰太¶
守古諸侯之任如不能懲兇暴易惡俗¶
¶
　　朝廷之設官分職其奚以為於是早夜圖維講求利¶
弊各土司進見莫不待之以誠接之以禮賞從厚¶
而罰從重務期其積習痛除恪恭奉法至如天河¶
莫東旺東蘭韋咬那地羅鳥永順鄧朝宸等或刦¶
獄逺颺或争襲仇殺或父子操戈皆再三懸賞嚴¶
捕窮搜然後數十年未獲之巨惡乆懸之案件歸¶
<pb:KR2k0054_WYG_117-22a>¶
結殆盡又念屬境寥廓鞭長莫及清南四里分縣¶
丞以専理(接連三岔雷山沿河時有搶掠)龍門一帶添巡檢以駐¶
防(向係土舍管轄最為難治)三巢地方蠻賊出没之所也則撥¶
土兵三百置田收租移分府以彈壓之東蘭外哨¶
土族韋咬舊居也則改土為流設知州併吏目以¶
撫循之審時度勢酌古凖今盖有必如是而民夷¶
始可以相安者也予莅慶五年其間委署泗城印¶
務監紀古州軍糈水陸䟦涉在署僅十越月郡之¶
<pb:KR2k0054_WYG_117-22b>¶
缺而未舉者予方抱愧不遑而卓異赴京時士民¶
遮道而送曰自公之来民安樂無虎患非公之徳¶
政而何予笑應之曰民安樂斯兇暴斂跡矣無虎¶
患亦事之偶然者耳予何敢貪以為功述而誌之¶
冀後之君子加意邉荒云爾¶
¶
　　融縣迎恩門記　　　　　　　　熊飛渭¶
¶
　　康熈十有三年春飛渭初至融入迎恩門而𢥠然¶
也邑中父老子弟望恩縣令而讙然迎之何弗懼¶
<pb:KR2k0054_WYG_117-23a>¶
且慎焉使刑罰無章惟凴喜怒徴求無藝不恤民¶
之膏脂且急符迫於前煬竈蔽於後至剝民而不¶
及知加之以伏莽因之以軍興欲求民瘼殊難圖¶
慮矧乃交遊名譽之自矜聰明才知之自用皆足¶
以啓薄刻而傷民心其失恩有五矣失此五恩即¶
斂此五怨向之望恩於上者或將轉而疾視之若¶
仇然非民仇之實縣令之仇吾民爾古有去官而¶
民相争於境上又有去官而民或袖瓦礫以擲之¶
<pb:KR2k0054_WYG_117-23b>¶
民情不大可畏乎民莫不欲富故望上以亷民莫¶
不欲夀故望上以仁民莫不欲為善而有令名故¶
望上以漸摩教育夫所欲也得惟令之徳不得亦¶
惟令之怨何弗懼且慎焉飛渭之為令於融固不¶
敢仇其民而於父母恩勤之道日恐有所未盡無¶
以慰斯民迎望意因涉筆記此用自循省且將使¶
後之君子得並觀覽焉¶
¶
　　重修鎮南大關記　　　　　　　李　紱¶
¶
<pb:KR2k0054_WYG_117-24a>¶
　　周禮掌固掌修城郭溝池樹渠之固凡守者受法¶
焉又有司險掌九州之圖以周知其山林川澤之¶
阻而達其道路設國之五溝五涂而樹之林以為¶
阻固皆有守禁盖設險之道若是其重也廣西越¶
在南服重山宻箐猺獞叢雜所在險阻而鎮南一¶
關南臨交阯號為要地馬新息銅柱在焉其地獨¶
平曠無高山深林為之阻固所恃者關而已¶
¶
　　國家威徳廣大悉主悉臣四裔欵塞中外一體安南¶
<pb:KR2k0054_WYG_117-24b>¶
尤恭順於是關乆不修漸就傾圮貢使嵗欵關往¶
来是路雖設險非¶
¶
　　聖世所急然非所以肅觀瞻而重邉防也且恐内地細¶
¶
　　民潛出外境擾我藩服亦非我¶
¶
　　國家所以懐逺人之心則宜修亟矣於是文武大吏¶
涖兹土者料木石之直以從事於斯役今廣西按¶
察使甘君時方守太平兼攝南寧事南寧有㯽榔¶
小税額課外得羡銀千八百兩慨然曰關故太平¶
<pb:KR2k0054_WYG_117-25a>¶
地守窶故不獲修今既有此羨願獨任之列請咸¶
報可遂鳩工於雍正三年春二月至冬竣事有仡¶
其墉有翼其樓斥堠營汛既齊既敕南望銅柱兩¶
高並峙洵天南之偉觀也¶
¶
　　國家之事患無實心任之者耳無其心以衆人共謀¶
一事而不足有其心雖一人獨任而有餘甘君信¶
賢矣哉甘諱汝来江西之奉新人由進士起家所¶
至有亷能聲以吏部主事来守太平未幾遷左江¶
<pb:KR2k0054_WYG_117-25b>¶
道副使歴今職並¶
¶
　　聖天子特簡其將来倚任固未可量云余方理裝北行¶
甘君来請記遂質言其實以嘉甘君以勸来者庶¶
毋廢斯績也時同事兹土與斯謀者兩廣總督孔¶
諱毓珣廣西提督韓諱良輔左江總鎮梁諱永禧¶
義得並書¶
¶
　　重建靈渠石堤陡門記　　　　　陳元龍¶
¶
　　粤自隋開皇時廢始安郡改置桂州是為今之桂¶
<pb:KR2k0054_WYG_117-26a>¶
林府地勢最高據南北之上游從荆湖逆溯湘流¶
如登峻坂東去下灕江以達廣州又若建瓴直下¶
矣所屬興安縣唐名臨源有臨源嶺以地臨湘灕¶
二水之源也距縣治九十里有海陽山為湘灕二¶
水所自出至臨源嶺而始分其北下湘江者乃水¶
性之固然而東注灕江則以人力激而行之是曰¶
靈渠又曰秦鑿渠始皇命屠睢伐南越史禄鑿石¶
開渠以轉餉漢戈船將軍出零陵下灕水取道經¶
<pb:KR2k0054_WYG_117-26b>¶
此渠内置陡門三十六每陡門閘之以俟水積漸¶
進故能循崖而上行六十里至大融江與黄柏六¶
峒川江三水融合而成灕江之浩瀚也靈渠今俗¶
名陡河漢伏波將軍馬援因秦故道開治之至唐¶
寳厯間舊渠決壊觀察使李渤乃疊石造堤如鏵¶
嘴狀劈分二水即今所呼天平石者又作分水渠¶
其後咸通中魚孟威宋慶厯中李師中相繼修築¶
以迄於今前賢之遺澤逺矣夫陡河雖小實三楚¶
<pb:KR2k0054_WYG_117-27a>¶
兩廣之咽喉行師餽糧以及商賈百貨之流通唯¶
此一水是頼且有大石堤束水歸渠不使漫溢小¶
民廬舍田畝藉以保全所關非淺鮮也自明以来¶
有司不時補苴然歴嵗乆逺根基搖動遇大水便¶
不可為癸巳之春霖雨不止水勢日湧百姓日夜¶
環籲予遴委郡丞黄之孝督邑令百計培堤茍免¶
於患然憂之甚甲午三月詣湘山祝¶
¶
　　萬夀歸偕藩伯黄君國材憲長年君希堯叅議張君維¶
<pb:KR2k0054_WYG_117-27b>¶
逺親履相度見所謂天平石飛来石諸險工傾決¶
殆盡舊設三十六陡存其迹者僅十四陡餘皆蕩¶
然若及今不大修築行將斷楚粤之舟楫而淹通¶
邑之田廬矣然工費浩大與諸君籌度咨嗟無所¶
措手乃復令參議張君偕黄郡丞窮源溯委丈量¶
而估計之歸而告曰非數十萬金錢不可如點金¶
乏術何藩伯黄君進曰民有大害官斯土者畏難¶
不救不且大負職守乎予遂毅然入告請捐一載¶
<pb:KR2k0054_WYG_117-28a>¶
俸工以繕治之既得¶
¶
　　㫖擇能勝此任者僉舉郡丞以對黄君以弗能任固辭¶
予勉而遣之且語之曰殫厥心力擇其危急險要¶
者速治之以保障此方不敢尅期望底績也黄君¶
奉命往詢故老採輿論審察舊堤皆㝷丈巨石灌¶
鐵甃成今巨石年乆斷折隨波衝没入山開採陸¶
路運致為費無算且不可以嵗月計復以無善䇿¶
為請予曰為民請命事不可已寧有移山之智乎¶
<pb:KR2k0054_WYG_117-28b>¶
惟心誠志堅當有濟毋畏難也黄君乃齋䖍立誓¶
禱於渠上先賢之祠及水府三官龍王諸神廟是¶
夜即夢身墮水中有黒衣援之起晨興步岸側訪¶
黑衣神廟不可得徬徨土阜間見一平石趺坐其¶
上土人聚觀訝曰吾儕耕牧數經於此未覩斯石¶
斯石何来也黄君心動命除土得大石知砥乃鳩¶
工掘之則左右四旁皆巨石如鑿成而就磨礲者¶
閲數旬得巨石以數千計喜而来告曰此工必成¶
<pb:KR2k0054_WYG_117-29a>¶
矣予又語之曰巨石既得人工可施當用力於根¶
本勿飾耳目徒為驗估地也黄君乃徴集老成諳¶
練之士各司其事盟之於神共矢無欺躬自督率¶
稽察一簣之土一夫之力一簞之食無虚冒無掊¶
尅勤者賞之惰者懲之勞且瘁者厚恤之日集匠¶
卒數千人歡呼子来冐風露經暑雨終是役不損¶
一卒行旅往来見者無不感悦肇始於甲午冬初¶
告成於乙未之中冬噫神矣哉又何易也夫建數¶
<pb:KR2k0054_WYG_117-29b>¶
十萬金難竣之大役而僅費一嵗之俸錢保數千¶
百年無窮之大利而僅閲一周之寒暑遂使秦漢¶
以来前賢之遺烈常存而楚粤之運道與黎庶之¶
田廬永保無虞黄丞之功不可冺然若有神助則¶
皆¶
¶
　　聖天子至徳感孚百靈効順之所致也臣何力之有焉¶
考陡河工之最大者曰大小南北天平石天平石¶
横亘洪波中分一水而為二上鎮巨石兩旁以亂¶
<pb:KR2k0054_WYG_117-30a>¶
石夾之名魚鱗石舊制巨石平鋪而魚鱗如累卵¶
水嚙易損今巨石作龜背形而魚鱗用長石直樹¶
其下不可動搖則天平亦如磐石矣次之則各處¶
堤岸以及陡門舊以叢石累成今掘地七八尺用¶
大木排樁上以大石合縫砌之灌以灰漿堤更固¶
矣舊存陡門十四皆修整其已廢二十二陡酌復¶
其八曰青石陡黄泥陡灣陡晒禾陡何家陡大陡¶
小陡北陡悉與重建又自全州興安靈川至桂林¶
<pb:KR2k0054_WYG_117-30b>¶
灘河多惡石每損行舟因令黄君偕興安令任天¶
宿巡閲而鑿去之於是水之害盡除而水之利垂¶
諸奕世矣分水塘有靈濟廟祀龍王及伏波將軍¶
者今頺廢重建即於其旁為黑衣神立廟以毋忘¶
黙祐之徳也工既竣黄君復出其節省所餘買渠¶
田二十餘畆為渠目渠長工食買田七畆有竒供¶
祠廟香火以二百金存興安鹽埠官嵗收其息以¶
備不時小修添設陡夫十二名於興安縣民壮項¶
<pb:KR2k0054_WYG_117-31a>¶
下撥給工食區畫得宜可以善後矣予迂拙不自¶
量輒思興此大工深以工弗獲竣為懼幸而樂觀¶
其成爰濡毫記之以告後之来者¶
¶
　　重修桂林府東西二陡河記　　　鄂爾泰¶
¶
　　粤西分壤接荆揚二州之介山突而童水峻而旋¶
中石犖确多伏流凡厥川澤陂池溝澮疏瀹修濬¶
之方物土宜而布其政者康功田功人事殆尤不¶
可後焉宜¶
¶
<pb:KR2k0054_WYG_117-31b>¶
　　聖天子注念惓惓特重西南水利哉粤考臨桂陡河肇¶
自唐長夀元年所謂相思埭是也亦曰南渠其流¶
出獅子巖經大灣下鰱魚陡合永福江而徑達無¶
滯矣興安陡河即漢書郡國志所謂水出陽海山¶
者導一綫之靈源滙渼潭下零渠激流注大小融¶
為灕水而迤邐接府江封江東入於海以故零渠¶
一曰靈渠焉建是陡者秦郡監史禄轉漕輸餉以¶
開南越功實稱首厥後漢馬援唐李渤歴宋元明¶
<pb:KR2k0054_WYG_117-32a>¶
而逮我¶
¶
　　本朝相繼修葺者數焉天平之石分水之塘貲費最¶
繁而傾頹亦最易非大加修築其何以經乆逺耶¶
爾泰䝉¶
¶
　　聖主恩授節鉞總三省嵗庚戌自滇入粤道百色渡栁¶
江過永福抵桂林泝灕江而出全湘涉歴道塗周諮¶
詢度輙思所以廣¶
¶
　　上徳音者㑹陡河方奉¶
¶
<pb:KR2k0054_WYG_117-32b>¶
　　㫖修建兼¶
¶
　　飭勘議迺與巡撫徳山金公親履其地審形勢平險¶
量河流高下若者宜陡若者宜隄若者宜鑿若者¶
宜浚若者修其故敝若者謀厥經始協心相度條¶
具規畫上之¶
¶
　　朝而即委興安知縣王勍董事程役越明年秋承¶
¶
　　命入京陛¶
¶
　　見顧每念二渠工役重巨事之弗既重違¶
¶
<pb:KR2k0054_WYG_117-33a>¶
　　朝廷軫恤民瘼以為西粤圖樂利意也無何工竣并¶
繪二陡河圖来上臨桂之河凡為陡以閘水者二¶
十興安之河為陡門者十有八為堰蓄水者三十¶
有七為長隄一為月隄一其灘心危石比櫛共鑿¶
去礙船者兩河各百有數十處於是近渠之田資¶
灌溉者不下數百頃水旱無虞前此荒塍悉登膏¶
沃若乃舟楫之便利恵賈通商則自靈渠而北曲¶
赴湖南自鰱魚陡而西直際黔省之古州粤土雖¶
<pb:KR2k0054_WYG_117-33b>¶
瘠薄得二渠以儲民福澤可俯視秦關鄭白矣夫¶
躬膺¶
¶
　　天子封疆大吏承¶
¶
　　上㫖修舉昔人創造所有便於民生者善始而復善成¶
之則因其跡之猶存維持保䕶且不廢焉矧自今¶
繼長増固實昭¶
¶
　　聖朝之仁政而永示於將来斯真¶
¶
　　一人有慶兆民頼之雖曰至於萬年可哉爰喜而為之¶
¶
<pb:KR2k0054_WYG_117-34a>¶
　　記¶
¶
　　重修陡河建海陽隄記　　　　　元展成¶
¶
　　皇上繼承大統一措一施莫非為天下萬世計茍利民¶
生發帑鉅萬不惜以故四海之内廢罔不修墜罔¶
不舉興安縣靈渠者鑿於秦擴於漢歴唐宋明相¶
繼修治所以分湘灕而南北達楚粤以咽喉者也¶
夫天地自然之水道尚煩疏瀹決排矧以人力為¶
之者哉砌者齧疏者淤亦勢所必至矣先是大學¶
<pb:KR2k0054_WYG_117-34b>¶
士海寧陳公持節粤西捐通省俸修治距今將廿¶
年入賛機宻懼其乆而齧且淤也奏請加修¶
¶
　　制曰可¶
¶
　　勅總督鄂公巡撫金公㑹勘展成適承缺布政使司親¶
詣河上南北審視進興安令王勍而告之曰人之¶
所為可以人力繼之天地之缺亦可以人力補之¶
維兹陡河由分水塘而北為陡凡若干由分水塘¶
而南為陡凡若干因其舊而補之此以人繼人者¶
<pb:KR2k0054_WYG_117-35a>¶
也毋塗飾於目前而務堅其工使可經乆若夫南¶
北陡不能受之水洩為舊河直衝海陽寺之沙洲¶
向無隄以障之以致水泛溢不由故道别成一河¶
匪特舟楫艱行而兩岸平疇皆不得資灌溉此天¶
地之缺當以人力補之者也扼其要而為之防毋¶
憚工艱毋惜費鉅令於是鳩工庀材經始雍正九¶
年春落成於是年秋杪因海陽沙洲建石堤亘七¶
十六丈高六尺闊倍之又為外堤一道疊石環抱¶
<pb:KR2k0054_WYG_117-35b>¶
下豐上鋭其綿亘高廣與内堤埓向者泛溢之水¶
仍歸故道又開支河長七十二丈闊三丈深得闊¶
之半以㵼暴漲又於支河之下築壩長七十二丈¶
高闊均一丈有竒以殺怒浪而内外堤可永保無¶
侵齧傾圮之虞矣至於陡河之坍者新之淺者深¶
之狹者廣之南而達於融北而達於全石之觸舟¶
者去之灘之阻舟者鑿之要皆跡踵前人因勢利¶
導無足記記其大者¶
¶
<pb:KR2k0054_WYG_117-36a>¶
　　重修興安臨桂二陡河記　　　　張　鉞¶
¶
　　環興安而南接城之北有水出焉曰靈渠鑿自秦¶
史禄及漢馬援唐李渤輩相繼修治所謂天平石¶
分水塘者因石高下激流而注之劃灕湘而界楚¶
粤者乎臨桂之南有渠曰南渠築於唐長夀元年¶
所謂相思埭者分東西二流一達灕江一灣折入¶
鰱魚陡下永福以至栁江溯流而接黔粤之通津¶
者乎二渠之興雖地分派别代有後先顧因勢利¶
<pb:KR2k0054_WYG_117-36b>¶
導以為功跡一綫之泉流而至於徑達萬里聨江¶
㑹海沃農田而資賈楫者其為利於粤則均焉夫¶
人力迴旋開若天造然河身陡窄怒濤疊浪抉石¶
排沙不繼其後而修之區區隄閘蓄洩之具蝕齧¶
之傾頺就焉非泛漲不可捍禦即潰涸而牽輓無¶
所施力旱潦皆為民憂何以稱徳意哉興安陡河¶
粤自康熈嵗甲午乙未間今大學士海寧陳公元¶
龍撫莅粤西奏捐通省俸工修築後迄今十餘年¶
<pb:KR2k0054_WYG_117-37a>¶
水突勢沖傾圮過半我¶
¶
　　皇上痌瘝民瘼無逺不燭軫念西南水利發帑興修於¶
是總制鄂公爾泰大中丞金公鉷親承¶
¶
　　宸命履地相度目經心畫條具修理事宜以告¶
¶
　　天子報可乃聚工材量形勢尅時日凡陡門十有八蓄¶
水之堰三十有七頺者完之河底犖确灘心石立¶
鑿去礙船者百四十有九處淤者浚之支流横出¶
海陽寺沙洲水離故道衝決被患今建石隄北陡¶
<pb:KR2k0054_WYG_117-37b>¶
口下高廣綿亘翼以魚鱗外抱月隄横攔水際若¶
輔車然而又别開引河築子壩以㵼以禦使水有¶
安流而靈渠之為靈永宅矣乃若臨桂陡河激流¶
下上咫尺懸殊石梁石埂比櫛觸礙治固與靈渠¶
無異也然昔時所建鰱魚陡不過陂岸碎石僅存¶
故迹此外一無蓄水具工巨費倍殆有甚焉今自¶
鰱魚陡而外太平黄泥諸陡共建以閘水者二十¶
礙船之石鑿去者百四十四處又為開廣河路如¶
<pb:KR2k0054_WYG_117-38a>¶
石槽中貫需其出而養其源不潰不竭而自臨入¶
永之江脈絡始貫矣沿江一帶復修建橋梁十餘¶
座又自臨桂至雒容驛路&KR0706;﨑並皆修鑿陸之行¶
川之濟曷有載徳以往而勿知者耶工既竣爰議¶
各添設陡夫渠目并約料嵗修費若干此皆維持¶
保䕶善後之不可無者然則合二渠而觀之因創¶
並舉而經費有節工役有程灌溉有資利濟有賴¶
寧惟吾粤之民與壤接之滇黔衡楚永永䝉澤潤¶
<pb:KR2k0054_WYG_117-38b>¶
也乎書曰濬畎澮距川頌神禹也詩曰度其隰原¶
觀其流泉美公劉也西粤邉陲廢修墜舉洋洋乎¶
二渠之垂有以見¶
¶
　　皇上仁聖之心逺邁神禹而下之股肱大吏克副乎雅¶
詩之所稱也九年秋鉞自黔調粤今年春又奉¶
¶
　　命署藩篆工之落成與有喜焉可無一言以𣙜其實耶¶
承修二縣渠工則興安知縣王勍為能勤於其事¶
也例得並書以固諸石¶
¶
<pb:KR2k0054_WYG_117-39a>¶
　　陡河海陽隄記　　　　　　　　耿鱗竒¶
¶
　　皇上御極之八年予承乏桂守奉有修治靈渠之¶
㫖下督撫會估以¶
¶
　　聞於時總督鄂公爾泰巡撫金公鉷聚而謀曰陡河之¶
為利大矣自秦至今農工商旅永是賴焉顧修築¶
者代不乏人而迄無百年可乆之工何歟豈真水¶
勢使然哉毋亦疏鑿節宣未盡其道也我¶
¶
　　皇上念切民依鋭志修舉開農田於　畿輔濬水利於¶
<pb:KR2k0054_WYG_117-39b>¶
東南固已捐數千萬之金錢為萬世開樂利矣粤¶
西炎徼去天萬里我¶
¶
　　皇上聰明睿知無逺不周猶惓惓注意於靈渠不於此¶
時大興修治而惟是補苴罅漏為目前之計無乆¶
逺之圖何以仰承¶
¶
　　徳意乎乃親為相度形勢其因前人之舊而加工者則¶
濬其淺寛其狭疏其阻此致功為易者也惟海陽¶
寺沙洲之衝由分水塘奔盪而来電掣雷轟勢如¶
<pb:KR2k0054_WYG_117-40a>¶
萬馬奔騰陡河不能容也遂奔潰横出決為新河¶
而舊河盈盈一綫曾不容舠矣新河不塞則陡河¶
不治而農商皆病顧欲障新河以還舊河非隄岸¶
不可而隄當水衝遏之則水愈激怒愈甚非大為¶
之防不可乃於沙洲創立石隄高若干闊若干長¶
若干若長虹之綿亘而崇墉之屹峙也名之曰海¶
陽隄雖然猶慮其單也又築月隄其高廣視内隄¶
使如輔車相依而水得循涯而上建瓴而下矣顧¶
<pb:KR2k0054_WYG_117-40b>¶
春夏水漲立可數十丈無以受之勢將又溢則開¶
支河以洩之築壩以攔之河深若干闊若干長若¶
干壩之長視河夫陡河大非南北河比也而以治¶
南北河者治陡河隄防完宻蓄洩得宜其有不慶¶
安瀾者乎其有不足以通舟楫而利桔橰者乎豈¶
猶是補苴罅漏緣飾目前而無當於乆逺之圖者¶
乎是役也惟¶
¶
　　聖王恵及逺民計存永利惟憲府心程口畫規制周詳¶
<pb:KR2k0054_WYG_117-41a>¶
而以鱗竒治無能幸得一一親承指示黽勉以從¶
不敢怠隳兹固由經始而觀厥成矣謹拜手以記¶
仰識我¶
¶
　　皇上勤民之隠超越古今而兩憲府體國之誠恵可乃¶
績洵足永永垂後也興安令王勍實董是工例得¶
並書¶
¶
　　重修南門渡頭碑記　　　　　　黄良驥¶
¶
　　余治麗江之五年凡興築便民者輙不辭役南津¶
<pb:KR2k0054_WYG_117-41b>¶
古渡去城下數武西南輻輳必經之途也舊設石¶
梯以通行李以宿商艘以便汲道嵗乆水侵往来¶
上下徒艱於步盖江身深而狭環繞郡城每值春¶
漲秋霖遡上流數百里俱滙於斯而放諸東故湍¶
急澎湃之狀非若南岸天成石磴可抗衡其間則¶
渡頭之頺廢不便孰甚爰是卜日鳩工運石取材¶
自下迄上兩月告竣為廣七尺為袤百三十尺為¶
層級八十有竒為左右月臺六以拱抱弱水之性¶
<pb:KR2k0054_WYG_117-42a>¶
為糜金錢八萬緡是役也捐貲於俸不擾於民巍¶
然鞏固煥然坦途庶幾利涉大川得便吾民爾矣¶
若前人之制作固有待於今人則今人之修創而¶
歴多年所更有望於後人之嗣續今人也¶
¶
¶
¶
¶
<pb:KR2k0054_WYG_117-42b>¶
¶
¶
¶
¶
¶
¶
¶
¶
　　廣西通志卷一百十六¶
¶
