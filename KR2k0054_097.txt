# -*- mode: mandoku-view -*-
#+TITLE: 廣西通志
#+DATE: 2019-03-29 20:53:17.757850
#+PROPERTY: ID KR2k0054
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 97
<pb:KR2k0054_WYG_097-1a>¶
　　欽定四庫全書¶
¶
　　廣西通志卷九十六¶
¶
　　諸蠻¶
¶
　　安南附紀¶
¶
　　安南國即古交阯書云宅南交王制南方曰蠻雕¶
題交阯有不火食者矣漢初為南越地武帝置交¶
阯郡獻帝建安中改交州晉宋齊梁隋並因之唐¶
改安南都䕶府(安南之名始此)其地東距海西抵雲南老¶
<pb:KR2k0054_WYG_097-1b>¶
撾宣慰司南抵占城北抵廣西思明憑祥凡置十¶
有二州山則佛跡勾漏江則龍門海潮而富良最¶
大夷獠雜處性輕悍以富為雄役屬貧弱其産多¶
魚鹽珠璣瑇瑁田膏腴一歳再熟女工機杼垂髮¶
文身好席坐盤足見尊貴膝行三拜為禮唐以後¶
頗襲中國冠帶尚文學設選舉其録科以六藝分¶
校醫卜方伎伶人之屬皆典職焉唐亡莫能綂一¶
梁貞明中土豪曲承美納欵於末帝得授節度使¶
<pb:KR2k0054_WYG_097-2a>¶
時南漢擅命嶺表伐承美執之併其地後為愛州¶
刺史楊延藝所據牙將呉昌岌復奪之傳其弟昌¶
文昌文死諸將爭立十二州大亂驩州刺史丁部¶
領率兵靖亂交人德之立為交州帥號大勝王署¶
其子璉為節度使宋太祖開寳初璉聞南漢平遣¶
使奉表内附命充安南都䕶八年入貢方物詔封¶
交阯郡王而交南遂棄為徼外矣璉死弟璿嗣尚¶
幼以大校黎桓輔政桓刦遷璿于别第尋廢之(丁氏¶
<pb:KR2k0054_WYG_097-2b>¶
傳世共十一年)太平興國初詔討安南桓上表言臣本蠻¶
酋寄命節旄璿有童心將墜堂構吏民屬臣用安¶
夷落拒而不受恐滋亂階今已權總軍府事請便¶
晉秩得備外藩上寢其奏不報王師既下分水陸¶
兩軍並進桓詐降誘戰前軍侯仁寳戰敗死之轉¶
運使許仲宣上其事遂班師已而桓畏復討乃貢¶
方物謝罪上以道遠難征因而撫焉淳化中詔加¶
桓檢校太保宋使至桓郊迎勒馬側身問皇帝無¶
<pb:KR2k0054_WYG_097-3a>¶
恙受詔不拜張筵衣赭衣珠冠自歌行酒莫曉其¶
辭酒酣跣足持竿標魚毎中一魚左右輒叫譟躍¶
舞以示箕踞不臣也嘗令人扛大蛇長數丈饋使¶
館又羈二虎以獻宋使皆却不受還報天子具言¶
航海入交夷動經歳月冒涉風濤多染癘疫且其¶
地炎蒸雖當嚴冬猶揮汗如雨注云至道元年交¶
人殺人挈其族屬數十人亡命投如昔鎭鎭將納¶
之桓怒縱海賊冦欽州上遣李若拙齎詔以玉帶¶
<pb:KR2k0054_WYG_097-3b>¶
賜桓桓詞驁慢若拙稍以禮詘之乃稱謝願約勒¶
所部毋擾邊眞宗景德七年桓卒子龍鉞嗣為弟¶
龍廷所弑其從兄明䕶率衆千人奔亷州乞討上¶
曰幸亂而伐喪不可令厚給資糧慰遣之四年龍¶
廷入貢遂得襲封龍廷年二十六殘暴國人不附¶
大校李公藴廢龍廷自立(黎桓傳世凡二十年)遣使奉貢上¶
以蠻獠不足責遂用桓故事封公藴交阯王公藴¶
卒子德政嗣德政卒子日尊嗣仁宗嘉祐四年日¶
<pb:KR2k0054_WYG_097-4a>¶
尊冦欽州五年冦邕州詔安撫使余靖討之日尊¶
上表待罪熈寧二年日尊表言占城國久闕貢臣¶
當親帥兵徃討無何虜其王遂僭稱大越皇帝追¶
尊公藴為太祖髙皇帝改元寳象又改神武日尊¶
卒子乾德嗣熈寧八年入冦陷欽亷二州詔招討¶
使郭逵討之官兵八萬疫死者什六僅得四州一¶
縣而還乾德乞修貢職去帝號還所掠州縣朝廷¶
以其僻在海隅不復較也乾德死子陽煥嗣陽煥¶
<pb:KR2k0054_WYG_097-4b>¶
死子天祚嗣孝宗淳熙元年進封天祚為安南國¶
王自是安南始以名國天祚卒子龍□嗣龍□卒¶
子昊旵嗣昊旵卒無子其女昭聖主國事尋避位¶
於夫陳日照(李氏傳八世共二百二十二年)理宗淳祐二年詔封¶
日照為安南國王日照表請世襲傳位其子光昺¶
詔以日照為太王而光昺紹封元世祖平雲南遣¶
烏蘭哈達取交阯先以二使者徃諭不返既而兵¶
抵安南日照竄海島得前所遣使者于獄中因屠¶
<pb:KR2k0054_WYG_097-5a>¶
其城兵留九日疫作乃班師日照奉表請如宋故¶
事賜封爵又乞三年一貢皆許之至元中帝方征¶
占城乃諭以六事一親朝覲二遣子入侍三編徭¶
役四助軍旅五輸糧饟六置達嚕噶齊以綂之光¶
昺言小國服順天朝干戈戢而不用士卒歸為民¶
丁示無他圖未敢徵發至於地勢瀕海五穀鮮少¶
常貢之外末由輸輓又微臣稟氣衰老常攖疾病¶
藐爾諸孤不耐水土必使遠赴天庭道路艱難徒¶
<pb:KR2k0054_WYG_097-5b>¶
暴白骨且天朝既已愛䕶褒矜寵之王爵而又使¶
達嚕噶齊監臨之豈不貽笑於四國乎伏惟收回¶
成命率厥舊典豈微臣之幸抑一國生靈之幸也¶
於是六事俱不奉詔光昺卒子日烜不請命自立¶
世祖召之稱疾不朝遣其叔遺愛代覲世祖怒封¶
遺愛為王以兵千人送之就國安南不納遺愛懼¶
亡去二十一年冬命鎭南王托歡平章阿爾哈雅¶
征之日烜拒敵潰走僭號大越皇帝傳位其子日¶
<pb:KR2k0054_WYG_097-6a>¶
燇自稱太上皇托歡等兵入安南日烜空其國航¶
海而遁盛夏霖潦暴漲仍議班師二十三年日烜¶
弟益稷率其妻子官屬來降又封益稷為安南王¶
命托歡等率兵平定其國日烜及其子復走入海¶
追襲不知所之乆之糧盡乃挾益稷還而日烜分¶
兵三十餘萬出女兒關以遏歸師托歡等偵知間¶
道歸國日烜遣使謝罪㝷卒子日燇奉表入貢詔¶
諭入朝宥其前罪日燇不聽朝議大舉會世祖崩¶
<pb:KR2k0054_WYG_097-6b>¶
成宗即位日燇遣使上表慰國哀並獻方物乃罷¶
征至大泰定間其世子日㷃日爌遣使奉表來朝¶
終元世率歲歲貢獻不絶明太祖定鼎日煃奉表¶
貢未及冊封而卒詔封其子日熞為安南國王居¶
頃之其伯叔明逼死日熞自立遣使奉表貢禮部¶
主客曾魯曰前王乃日熞今曰叔明何也詰使者¶
得其實上聞却其貢不受七年叔明奉表謝罪請¶
以日熞弟日煓嗣立而已居攝日煓卒弟日煒嗣¶
<pb:KR2k0054_WYG_097-7a>¶
二十一年叔明卒大校黎季犛幽其主日煒旋弑¶
之而立叔明子日焜明年弑日焜而立其子顒未¶
幾弑顒而立其幼子□立七日又弑之乃大殺陳¶
氏宗室(陳氏傳十二世共一百七十年)季犛更姓名曰胡一元子¶
蒼更名&KR1039;自謂舜裔胡公後改國號曰虞改元元¶
聖成祖永樂二年詐為日焜表上言無子陳氏嗣¶
絶甥胡&KR1039;為衆所推乞署國事許之俄而老撾宣¶
慰司奏陳天平避國亂來奔召見具言季犛簒弑¶
<pb:KR2k0054_WYG_097-7b>¶
狀上憐之賜居第日給食飲會安南使至上出天¶
平示之使者識其故王孫也拜伏泣下上乃遣使¶
齎敕責&KR1039;諭迎天平復國不則舉兵加誅&KR1039;佯聽¶
請迎還乃命左右副都督黄中吕毅帥師送天平¶
歸國将至芹站道險伏發刦天平格殺之報聞上¶
大怒四年七月命成國公朱能為征蠻將軍新成¶
侯張輔西平侯沐晟都督柳升等為副尚書黄福¶
為㕘贊將兵分道並進朱能病卒以輔佩其印師¶
<pb:KR2k0054_WYG_097-8a>¶
至雞陵闗會戰大破之又自江口造舟以進敗賊¶
於嘉林江連克東都西都賊焚宫室倉庫而遁輔¶
兵所過秋毫無犯傳檄輯撫於是三江宣洮等州¶
縣皆望風降師次富良江賊以海舟横截江中立¶
柵抗拒輔乘柵未備躬督將士力戰賊不能支前¶
軍柳升以舟師遮擊賊大敗乘勝長驅得船數百¶
艘復引兵出海口生擒黎季犛父子及偽柱國胡¶
杜等黎氏支屬俘獲無餘安南悉平先是輔等受¶
<pb:KR2k0054_WYG_097-8b>¶
命時令求立陳氏後至是官吏耆老數千人詣軍¶
門言陳氏子孫黎賊殺戮已盡願復古郡縣輔具¶
疏聞上從其請乃置交阯三司以吕毅黄中掌都¶
指揮使黄福兼布政按察司事置交州北江諒江¶
三江太原宣化建平新安建昌奉化清化鎭蠻諒¶
山新平義安順化新華等十七府綂四十七州一¶
百五十四縣衛十所十三又於交廣分界立温衛¶
及隘留二守禦所軍𨽻廣西民屬交阯以相制馭¶
<pb:KR2k0054_WYG_097-9a>¶
六年春班師上以秦漢以來之土宇陷於外夷者¶
四百四十六年一旦復入版圖布告天下羣臣奉¶
表稱賀輔等班師各進級賞賚有差是年安南殘¶
黨簡定糾衆作亂偽稱日南王朝命沐晟從雲南¶
征之戰於生厥河敗績廷議謂非輔不可七年命¶
輔會兵徃勦時簡定僭稱上皇更立陳季擴謂為¶
陳氏之後輔躬督戰艦進兵慈廉等州大破之生¶
擒賊首簡定而陳季擴率衆乞降明年輔班師未¶
<pb:KR2k0054_WYG_097-9b>¶
幾季擴復嘯聚詔授輔前印徃討賊聞輔至壘石¶
塞海口集鉅木立砦以抗輔督兵起石通舟攻拔¶
賊堡搜山得伏賊盡斬之賊遁匿海島輔率舟師¶
衝洋徑抵其穴賊大駭曰天兵飛來也悉潰走更¶
驅巨象數十為前敵我軍望之皆却輔乃上馬以¶
鞭麾將士有後者斬引弓射落一象奴再發中象¶
鼻諸將賈勇而前飛鏃如雨象叫譟退奔乘勝逐¶
北賊自相蹂踐死者不可勝數於是季擴及妻子¶
<pb:KR2k0054_WYG_097-10a>¶
皆就擒時十一年冬也十三年命輔以征蠻大將¶
軍鎭交阯十五年徴還以豐城侯李彬代輔中官¶
馬騏監之騏貪黷誅求吏民不勝其毒反者四起¶
十六年交阯清化府俄樂縣土巡檢黎利叛自稱¶
平定大王彬帥師討之不克叅政馮貴侯保分路¶
𠞰捕皆没於賊仁宗即位命榮昌伯陳智代彬而¶
遣中官山壽徃諭黎利赦其罪以為清化知府不¶
從都司方政與利戰敗指揮伍雲死焉智等進兵¶
<pb:KR2k0054_WYG_097-10b>¶
至茶籠復敗績知府岑彭死之宣宗宣德元年智¶
免官更以成山侯王通討交阯尚書陳洽為㕘謀¶
通不聽洽處置師至寧橋伏發戰敗洽亦死通奏¶
黎利猖獗是時張輔以病予告乃遣沐晟柳升復¶
徃討賊保定伯梁銘右都督崔聚副之以尚書李¶
慶郎中史安陳鏞㕘贊軍務晟將水軍升將陸軍¶
分路並進詔黄福仍掌布按二司事二年黎利攻¶
陷昌江城知府劉子輔守將李任中官馮智等俱¶
<pb:KR2k0054_WYG_097-11a>¶
死之賊聞王師且至列柵拒守升督兵連破數砦¶
直抵鎭夷闗頗輕敵有驕色李慶曰夫諸蠻之性¶
輕合而易散合則可攻散則難於跡捕吾大兵壓¶
境而賊柵甫集固且立拔獨闗右諸山紆鬱幽險¶
吾虞其有伏也升曰不然夫猫之擊鼠也不窮其¶
伏而乘其出吾從大將軍輔征蠻披荆棘櫛沐風¶
雨者數矣覘賊情勢百變而莫知端倪及其既潰¶
窮追更無噍類此擊䑕之謂也今賊巢新破未有¶
<pb:KR2k0054_WYG_097-11b>¶
所依乘勝摧靡間不容髮何懼為乃自將前軍獨¶
與百餘騎先馳令軍中曰詰旦來㑹慶退語安鏞¶
等曰吾見其徃而不返也越宿慶發病死是夕升¶
至倒馬坡迷失道渡橋橋折皆墮泥淖中賊兵四¶
起升身中數十創遂死黎明後隊進援不知升處¶
皆亂已而聞升已殁副軍崔聚急引兵西抵昌江¶
賊驅大象而前直奔聚軍軍潰聚被擒不屈亦死¶
安鏞皆自殺是時沐晟師次水尾造舟分哨而進¶
<pb:KR2k0054_WYG_097-12a>¶
江流漲阻不得渡梁銘亦病卒於是陸軍二萬四¶
千人盡没西平禄欽等州及四峒皆陷於安南先¶
是黎利遺書與王通請和詐言求立陳氏後罷兵¶
通以其書達升升不啟封遣使馳奏行在鴻臚寺¶
進黎利書上發視之稱故安南國王嫡孫臣陳暠¶
昧死上言陳氏安南勳戚受命封藩自宋以來修¶
貢不懈十有餘世矣遭被亂賊夷為俘虜天朝伐¶
罪弔民憐其無主代之置吏伏自臣竄身老撾葢¶
<pb:KR2k0054_WYG_097-12b>¶
二十年丘墓所依時繫心腑故國耆老戀臣殷切¶
乞循太宗皇帝繼絶之明詔使陳氏滅而復續以¶
謐邉境先臣之靈中國要荒實圖賴之上以示羣¶
臣少保張輔曰太宗經畧數年得此土一旦棄之¶
無名徒以示弱且此表出黎利之譎當益發兵誅¶
此賊耳宰相楊士竒曰求立陳氏後者太宗初心¶
也求之不得乃郡縣其地故叛亂相㝷今陳氏既¶
有後因其請立以息吾衆何謂無名漢棄珠崖前¶
<pb:KR2k0054_WYG_097-13a>¶
史榮之安在示弱乎上曰士奇言是皇祖言朕亦¶
聞之乃諭罷兵召沐晟黄福及所遣官吏將士皆¶
還三年王通山壽等至京下廷鞫與馬騏俱論死¶
籍其家赦交阯令具陳氏嫡屬以聞利遣使上表¶
言陳暠病死陳氏絶國人推利守國以俟朝命朝¶
廷始覺其詐然不欲興師詔切責之明年利奉表¶
謝罪貢方物乃赦利權署國事八年利死子麟嗣¶
英宗正綂元年遣使入賀詔封麟安南國王七年¶
<pb:KR2k0054_WYG_097-13b>¶
麟死子濬嗣天順三年濬為庶兄琮所弑國人誅¶
之而立濬弟灝灝死子暉嗣暉死子敬嗣敬死弟¶
誼嗣誼為母戚阮种所弑國人復誅之而立灝庶¶
子晭晭暗懦羣下專政多殘暴社堂燒香官程嵩¶
詭名陳暠作亂弑晭自立晭有臣曰莫登庸者少¶
業漁嘗夢入龍宫服衮冕以膂力徵為禁林衛士¶
晭之死也登庸恥之乃詐降暠而與大臣阮宏裕¶
等謀攻暠暠敗走更立黎氏庶孽黎譓譓甫十歲¶
<pb:KR2k0054_WYG_097-14a>¶
政柄一歸登庸乆之登庸偽加九錫稱鎭國公嘉¶
靖元年自稱安興王謀廢譓不果譓懼出奔清華¶
依其母戚鄭氏㝷卒登庸更立譓弟懬五年奉表¶
請封懬為安南王未㡬逼懬禪位遂簒之㝷弑懬¶
(黎利傳十世一百一十年)遂僭號大越皇帝改元明德分所部¶
為十三路各置布按二司以擬中國九年登庸禪¶
位其子方瀛偽稱太上皇十五年黎氏舊臣鄭惟¶
僚泛海至京奏登庸僭逆事言黎譓尚有子曰黎¶
<pb:KR2k0054_WYG_097-14b>¶
寧當立請興師討賊上命兩廣督臣潘旦覈其實¶
旦言黎莫二氏皆簒逆之賊欲假天朝名號以為¶
之主只宜靜以觀其變可也時上方鋭意用兵乃¶
召旦還以侍郎蔡經代之十六年冬命咸寧侯仇¶
鸞兵部尚書毛伯温調兵便宜勦撫十七年蔡經¶
奏曰安南之役宜六道並進以一年計用兵三十¶
萬器甲七十三萬金餉倍之今討賊以繼絶為名¶
而黎氏之裔真偽莫别豈惟彼國人心渙不可收¶
<pb:KR2k0054_WYG_097-15a>¶
即勞逸之形似亦宜審處矣亷州知府張岳亦言¶
安南情形可以計降未可遽以兵力取也疏入皆¶
不報經問岳曰空言罷兵無以塞明詔奈何岳曰¶
必令登庸納地貶號匍伏詣闕聽上處分經曰如¶
此能令登庸聽乎岳曰是可傳檄而致也於是經¶
以兵事屬岳仇鸞毛伯温既至岳持前議而叅政¶
翁萬達諸所策皆如岳言伯温善之十九年秋方¶
瀛死登庸乃立其孫福海遣使自列伯温等乃馳¶
<pb:KR2k0054_WYG_097-15b>¶
檄諭登庸父子宜束身來投待以不死若復執迷¶
終為大戮且文皇之烈在其愼處之更諭其國人¶
有能擒斬登庸父子自上公以下賞格有差九月¶
仇鸞伯温帥師抵南寧將入闗登庸大懼請以十¶
一月詣鎭南闗降萬達等乃於闗内築昭德臺置¶
黄幄開幕府登庸率其從子文明及臣耆士庶候¶
闗外乃開闗登庸褫衣跣足繫組持降書北嚮跪¶
岳為解組受其書乃頓首謝姑令戴罪還恭聽處¶
<pb:KR2k0054_WYG_097-16a>¶
置而遣指揮王良輔送文明赴京奏曰安南自漢¶
晉雖稱内附然夷俗瘴鄉終不宜中國大率數歲¶
一亂又必數歲而後定昔張輔以十餘年勞費創¶
置郡縣叛者相繼卒歸於夷此明驗也㕘酌前世¶
利害莫若外而不内如以登庸負罪未宜受爵其¶
孫福海似可原宥别與以都統總管如漢唐故事¶
所謂以夷治夷者也至黎寧雖稱黎氏裔或又以¶
為阮塗子或以為鄭氏詐俱難慿信念修貢已乆¶
<pb:KR2k0054_WYG_097-16b>¶
若遺裔尚存查勘得實仍令於漆馬江居住量給¶
土田不致失所惟聖明裁察登庸亦上表謝罪從¶
之乃降安南國為安南都綂使司以莫登庸為安¶
南國都統使改所置十三路俱為宣慰司飭守臣¶
勘訪黎氏後乃授黎寧以清華府使承宗祀制下¶
登庸已死授其孫福海如敕命二十年班師各陞¶
賞有差二十五年福海卒子宏瀷嗣穆宗隆慶中¶
宏瀷卒子茂洽嗣初黎寧之授清華也雖居一隅¶
<pb:KR2k0054_WYG_097-17a>¶
而黨類實繁寧死其臣鄭檢立其子黎寵寵死無¶
子更立其宗人黎維邦維邦死子維潭襲神宗萬¶
厯二十年維潭與其臣鄭松謀攻殺莫茂洽復徙¶
居安南(莫氏傳國五世共六十四年)茂洽之子曰敬恭出奔高¶
平遣使告急督臣陳大科上言蠻夷易姓如奕棋¶
然不當以彼之叛服為順逆而當以彼之叛我服¶
我為順逆黎維潭將恢復是圖而莫茂洽者固職¶
方之貢臣也安得不請於朝&KR0972;然肆戮竊謂黎氏¶
<pb:KR2k0054_WYG_097-17b>¶
擅興之罪不可不問莫氏孑遺之緒不可不存儻¶
維潭泥首乞命如登庸故事然後姑示優容而撫¶
茂洽之裔割以一州比諸漆馬江不翦其祀如是¶
處置似乎差宜惟陛下裁之上集廷議皆如大科¶
言未㡬維潭叩闗繫組請降詔以維潭為安南都¶
綂使而授莫敬恭為高平令維潭死子維新嗣維¶
新死子維祺嗣柄由鄭氏不入貢者十數年¶
¶
　　國朝既平兩粤順治十七年春高平令莫敬耀納欵¶
<pb:KR2k0054_WYG_097-18a>¶
具表言臣祖莫登庸前明嘉靖間受封安南都綂¶
使黎氏殘黨鄭惟僚倡亂更求别族之子偽名黎¶
寧佔據清華府萬厯中惟僚之孫鄭松復攻殺臣¶
祖茂洽奪其敕印併有安南䝉故明撫臣安揷臣¶
祖敬恭於高平伏惟¶
¶
　　盛朝興滅繼絶乞仍錫前封願効貢職於是廣西廵¶
撫于時躍以敬耀率先向化且欲為黎氏勸請封¶
敬耀為安南都綂使疏聞報可敬耀死子元清襲¶
<pb:KR2k0054_WYG_097-18b>¶
已而黎維祺死子維禔聞高平莫氏已内附亦遣¶
使納欵康熈二年復貢方物¶
¶
　　朝廷頒賞有差維禔死康熈三年¶
¶
　　欽差國史院編修呉光禮部司務朱志逺弔祭維禔¶
其子維禧援例請封五年春遣侍讀程芳朝郎中¶
張易賁賫敕印冊封黎維禧為安南國王是年奏¶
請六年兩貢許之永著為例六年秋維禧既封王¶
爵發兵攻髙平元清敗績率其妻子族屬數百人¶
<pb:KR2k0054_WYG_097-19a>¶
奔皈朝皈朝滇界也七年正月始聞於¶
¶
　　朝兩廣督撫提鎭諸臣皆以黎氏擅兵宜加誅討¶
¶
　　上不許遣侍讀李仙根主事楊兆傑徃諭維禧令以高¶
平地歸元清而諭元清將高平府地界及散亡家¶
屬數目列册報聞既而二使臣抵安南維禧不肯¶
奉詔使臣反覆開諭相持四十餘日乃遵¶
¶
　　㫖僅以高平之上琅下琅石林廣淵四州退還明年維¶
禧復發兵戍高平元清赴廣西告變時將軍線國¶
<pb:KR2k0054_WYG_097-19b>¶
安副都綂王永年提督馬雄議調兵請討維禧懼¶
乃撤戍十年維禧死弟維䘺嗣十二年遣陪臣來¶
告哀㑹呉三桂反維䘺復與其臣鄭檍攻高平元¶
清不支與子敬光敬□等挈家奔泗城於是黎氏¶
盡有高平之地十四年維䘺死弟維正嗣十九年¶
大兵㑹勦雲南時莫元清已死其子敬光等與泗¶
城土官岑繼祿為嚮導二十年雲南平¶
¶
　　上命將莫敬光及所從家屬送歸其國安揷毋致殘害¶
<pb:KR2k0054_WYG_097-20a>¶
二十一年廵撫郝浴遣通判王國正張士貢守備¶
李芝蘭等送莫氏歸國敬光懼不敢歸未至闗自¶
殺敬□亦脱身亡走其家屬凡三百餘人至安南¶
維正悉殺之二十二年六月¶
¶
　　欽差侍讀鄔黑郎中周燦弔祭維䘺又遣侍讀明圖¶
等冊封維正為安南國王¶
¶
　　上以維正不從呉逆¶
¶
　　御書忠孝守邦四字賜之二十四年維正遣陪臣入謝¶
¶
<pb:KR2k0054_WYG_097-20b>¶
　　明年納貢二十八年禮部遵¶
¶
　　㫖移咨廣西勘問安南以莫敬□事維正具表乞廣西¶
廵撫王啟元代奏言莫敬□等妄稱二王三王通¶
結呉三桂殘黨侵掠國内諸州等語大抵事多誣¶
罔曲為諉罪三十年維正遣陪臣奉貢復齎奏本¶
申辨莫敬晭敬□事自是而後六年兩貢如期不¶
懈五十五年維正卒子維祹嗣來告哀請遣陪臣¶
入京陳奏奉¶
¶
<pb:KR2k0054_WYG_097-21a>¶
　　㫖黎維祹既請遣人陳奏應如其所請准其遣陪臣赴¶
¶
　　京陳奏可也五十八年三月¶
¶
　　欽差内閣中書鄧廷喆編修成文弔祭維正並冊封¶
維祹為安南國王(節舊志叅唐宋元明諸史)¶
¶
　　舊志論曰昔漢武帝西征大宛入牂牁夜郎南平¶
甌閩暨粤東西以其餘力定交阯九眞日南三郡¶
如反掌然何其烈哉元混一區宇以宇内之全力¶
不能下一安南何也漢以文告而元以兵威也余¶
<pb:KR2k0054_WYG_097-21b>¶
觀漢武時樓船下瀬之師未嘗渡富良也龍編諒¶
山之域不以煩戍卒也禮所謂修其政不易其俗¶
者殆庶㡬乎光武能閉西域之闗而不能忘徵側¶
之叛雖銅柱標名千古爛然而海徼之役實始作¶
俑葢即建武之功已不可方於元鼎而元無論矣¶
明初兩鋤南交擒其罪人而郡縣置之豈不稱烈¶
然旋平旋叛則非勝之難也乃守之難也迨宣宗¶
時覆軍殺將徒潤野草帑餉不繼海内為虛欲不¶
<pb:KR2k0054_WYG_097-22a>¶
息兵勢不可得而議者以三楊棄安南為失策豈¶
知老成碩畫固未易為少年喜功者道歟正嘉中¶
黎莫搆隙爭欲得中國之典為重而中國亦察其¶
情隨宜處置要之羈縻勿絶固亦無損國體傳曰¶
上者因之其次整齊之最下者與之爭西京之時¶
寛其文網而因其習俗故其民安東京之時導以¶
禮法而恐以兵威故其民疑至漢之季而吏病民¶
民亦病吏㡬於不可收拾唐宋而後又有甚焉墨¶
<pb:KR2k0054_WYG_097-22b>¶
吏利其山澤之貲以安南為奇貨赭山而冶竭澤¶
而漁虎狼之性急則反噬而邉臣樂以功名自樹¶
今日募兵明日轉餉馘首未聞而捉衿肘見其效¶
亦可睹矣夫漢置交州為刺史者一為郡守者二¶
邑令不過數人明則列為三司分為十七郡州縣¶
且以百計而又鎭以中官豈非委片臠於郊衢呼¶
羣獓而助之鬬者耶聞之掌故若㕘政馮貴已有¶
墨聲而中官馬騏尤甚初政若斯後將安極宜乎¶
<pb:KR2k0054_WYG_097-23a>¶
交人之屢叛也昔合浦郡多墨吏珠移之交孟嘗¶
為郡去珠復還安能盡得若人布之南交令夷人¶
不敢輕中夏哉¶
¶
　　李仙根曰交阯即安南即交州即日南西北自交¶
岡來故曰交阯東北界廣西東界廣東西界雲南¶
西南界老撾即古哀牢南揷入大海中通占城秦¶
漢時皆郡縣也黎氏王國在富良江西後三峯山¶
左鞍子山右傘圓山揷入雲霄富良江左右纒抱¶
<pb:KR2k0054_WYG_097-23b>¶
前入大海亦南荒一都㑹也所屬有十三道五十¶
二府二百一十九州縣都綂莫氏惟高平一府四¶
州在北隅之東俱無城郭其人被髮以香蠟梳之¶
故不散跣足足無塵滓以地皆浄沙也男女衣皆¶
大領無分别無帬庫女有無褶圍帬其王與官或¶
時冠帶鞾韈然非其好也稱其貴人曰翁茶翁茶¶
者大官也其牛羊猪燒去毛即割而食之只有燒¶
酒時刻喫㯽榔惟睡夢方停嚼耳每用藥物塗其¶
<pb:KR2k0054_WYG_097-24a>¶
齒黑而有光見人齒白者反笑之惟王宫用黄瓦¶
官民不敢用瓦以草苫楹棟以竹房檐髙四尺許¶
門髙不過三尺俛首折腰乃得出入即王殿檐髙¶
不過丈許其屋外多種刺竹甘蕉椰子諸樹其果¶
四時長生無定其氣候常煖其土産惟稻無二麥¶
有布最纎輕有蠶桑綿綢曰交兌素絹如畫絹濶¶
二尺多榕樹甘橘有波羅蜜果如南𤓰味㣲甜中¶
有子如刀豆子皆可食其象牙香藥綿花胡椒茴¶
<pb:KR2k0054_WYG_097-24b>¶
香醬醋等物皆自外來者無棹椅特為使臣造二¶
公座甚髙大其宴棹圓彩金漆髙可尺許絃似花¶
瓣其文字與中土同另作數十字多加土傍與使¶
臣徃復文書不用也臨賀公館在富良江之東去¶
國二十里許以竹為牆每天使至一次則加竹一¶
重其風俗淫蕩無恥洗浴便溺男女裸體徃來坐¶
立不相迴避雖貴家亦然其豪家稍有床褥平民¶
則無貴者以網為篼兩人擡之大貴者有轎似車¶
<pb:KR2k0054_WYG_097-25a>¶
上轎盤脚坐或用八人四人擡之最可笑者其王¶
傘扇轎夫全體俱露止用一股青布纒腰從尻下¶
裹勒至臍雖寒天不著寸衣又皆形狀肥實名曰¶
好漢聞多係殺人援赦者其兵止穿大袖青衣一¶
件天暑即裸並無甲胄其器械尚銃藤牌鎗刀諸¶
物頗精於飾以之大用殆不足也頗讀書知文字¶
而好怪異無傳授不甚貫通尚巫鬼不奉二氏之¶
教以能強言者為功故根有四字評之曰愚曰疑¶
<pb:KR2k0054_WYG_097-25b>¶
曰詐曰傲愚則不認理疑則不信人言詐則其言¶
不可信傲則自謂無罪此四字如銅牆鐵壁牢不¶
可破也¶
¶
　　朝貢方物(康熈十四年例)¶
¶
　　每貢金香爐花瓶四副重二百零九兩銀盤一十¶
二口重六百九十一兩沉香九百六十兩速香二¶
千三百六十八兩降眞香三十株重二千四百觔¶
白木香五十件重一千觔中黑線香八千株白色¶
<pb:KR2k0054_WYG_097-26a>¶
土絹二百疋長四十尺犀角二十座每座一觔六¶
兩共二十七觔八兩象牙二十枝毎枝十九觔共¶
三百八十觔¶
¶
　　朝貢官從¶
¶
　　陪臣三員通事一員行人四員從人十三名¶
朝貢事宜¶
¶
　　欵貢之年分巡道預詳督撫檄傳該國王取入闗¶
限期國王乃遣使并通事領賫夾板公文投逓本¶
<pb:KR2k0054_WYG_097-26b>¶
道届期使臣將貢物運至坡壘驛龍憑闗守備探¶
實具報本道即移駐太平府料理委驗貢官帶銀¶
匠馳徃將貢物細驗秤明造冊呈道發示啟闗而¶
新太㕘將先領官兵至闗上擺列及把守各隘口¶
本道於啟闗三日前由太平府率南太兩府官同¶
至思明土府駐劄次日至受降城又次日至幕府¶
營由幕府營至闗十里是夜四更後發號鼓三通¶
各土司兵馬齊集先行䕶衛¶
¶
<pb:KR2k0054_WYG_097-27a>¶
　　龍亭前至昭德臺本道與府㕔大小官隨行至闗分¶
班拜謁¶
¶
　　龍亭行三跪九叩首禮畢本道委思明土府同知祭¶
闗門土神事畢龍憑闗守備稟領鎻鑰擂鼓放炮¶
唱開闗即發¶
¶
　　皇令旗二面出闗喚通事引夷使將恭進表文及貢¶
物捧進入闗叩謁¶
¶
　　龍亭其闗外夷從人並皆羅拜事畢本道與各官隨¶
<pb:KR2k0054_WYG_097-27b>¶
送¶
¶
　　龍亭旋陞昭德臺堂上公座各文武官謁畢次各土¶
官領目兵叩見次喚夷官叩謁乃開櫃驗明貢物¶
封訖面詢夷使倘有漢土棍徒指稱餽送索騙情¶
弊可即指實報名查究各夷使目共稱文武漢土¶
官員人役毫無指索南國草木咸霑露潤本道隨¶
即命南太二府取花幣並龍憑二州備牛酒先將¶
花幣犒賞入京進貢夷官次賞䕶貢物回國夷從¶
<pb:KR2k0054_WYG_097-28a>¶
又將牛酒犒勞夷官夷從與漢土官兵查進貢夷¶
官夷從共二十一員名正使陪臣一員賞鍍金銀¶
花一對重二兩大紅雲縀一端副使陪臣二員每¶
員各賞鍍金銀花一對重一兩六錢各大紅雲縀¶
一端通事官一員賞銀花一對重一兩二錢大紅¶
雲縀半端行人四名每名賞銀牌一面重八錢各¶
紅布一疋從人一十三名每名各賞銀牌一面重¶
五錢各紅布半疋以上所需花幣銀兩二年初貢¶
<pb:KR2k0054_WYG_097-28b>¶
時議以思明府思明州憑祥州上下凍州各捐助¶
以勷大典當時上下凍州思明州二土官各助粉¶
銀二十兩應折紋銀十兩共實銀二十兩而知府¶
又捐俸銀二十兩九錢(今各土屬捐項俱免)至犒賞夷官夷¶
從及各衙門人役漢土官兵人等牛隻酒米例龍¶
憑二州出辦龍州出二憑祥出一共牛四十隻酒¶
一百埕米三十石裁酌多寡賞賚明白其䕶貢之¶
夷官夷從受賞出闗歡頌而去仍擂鼓放炮唱開¶
<pb:KR2k0054_WYG_097-29a>¶
闗諭龍憑闗守備督令把闗門及各處隘口兵丁¶
愼加防守三日之後方撤隨將貢物表文夷官夷¶
從名數登記姓名轉報督撫並委押貢文武職官¶
各一員思明州河下登舟由水路徃其應用装載¶
貢船六隻乃思明土府思明州出辦送至崇善縣¶
逐程交替由廣西過楚乃抵京師若貢使歸國則¶
禮部題議差司賔序班伴送至廣西巡撫照例委¶
官伴送又委太平知府親詣啟闗驗放夷使回國¶
<pb:KR2k0054_WYG_097-29b>¶
仍照前接貢之例設立¶
¶
　　龍亭及致祭昭德臺闗門土神事畢龍憑闗守備領¶
鎖鑰唱開闗逐名㸃驗出闗取具文淵州夷官印¶
結收領繳府就即封闗具文通報督撫司道查考¶
附按典彚云永樂十四年五月英國公張輔言自¶
廣東欽州天津驛經猫兒港至涌淪佛淘從萬寧¶
縣抵交阯多由水道陸行止二百九十一里比邱¶
温故路近七驛甚便於徃來從之嶠南瑣記云粤¶
<pb:KR2k0054_WYG_097-30a>¶
西入安南有三路一路由憑祥州出鎭南闗一日¶
至文淵州一路由思明入邱温者過摩天嶺一日¶
至思陵州一路由龍州入一日至平西隘又紀要¶
云思明抵南闗百餘里南闗抵交州五百里惟諒¶
山至鬼門此百里山菁深險頗多溪澗稍勤跋涉¶
餘俱平坦大道可以方軌聯轡渡富良江之西即¶
為交州¶
¶
¶
<pb:KR2k0054_WYG_097-30b>¶
¶
¶
¶
¶
¶
¶
¶
¶
　　廣西通志卷九十六¶
¶
