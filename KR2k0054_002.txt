# -*- mode: mandoku-view -*-
#+TITLE: 廣西通志
#+DATE: 2019-03-29 20:53:14.257089
#+PROPERTY: ID KR2k0054
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 2
<pb:KR2k0054_WYG_002-1a>¶
　　欽定四庫全書¶
¶
　　廣西通志卷一¶
¶
　　星野¶
¶
　　周禮保章氏以星土辯九州所封之域其後星經¶
散軼惟漢地理志載分野始詳而鄭康成十二次¶
之分因之歴世屢變言人人殊惟兹百粤或以為¶
星紀牛女或以為鶉尾翼軫至一行以粵西之西¶
北當屬翼軫東南當屬牛女蔡戡主以立論而聚¶
<pb:KR2k0054_WYG_002-1b>¶
訟始息我¶
¶
　　皇上崇效卑法兩大合撰斯三辰式序粵雖邊徼莫不¶
仰光華而歌糺縵豈猶局星官分野之見乎然氣¶
候參差本於躔次禨祥徴應各殊封域亦敬授人¶
時之不可不講求者志天文¶
¶
¶
¶
<pb:KR2k0054_WYG_002-2a>¶
<pb:KR2k0054_WYG_002-2b>¶
<pb:KR2k0054_WYG_002-3a>¶
<pb:KR2k0054_WYG_002-3b>¶
<pb:KR2k0054_WYG_002-4a>¶
<pb:KR2k0054_WYG_002-4b>¶
<pb:KR2k0054_WYG_002-5a>¶
<pb:KR2k0054_WYG_002-5b>¶
<pb:KR2k0054_WYG_002-6a>¶
　　牛宿考¶
¶
　　牛宿六星内二星一即路二聚火中星主犧牲外¶
三星主南越距外星去極百十度半入牛初凡七¶
度赤道七度二十分黄道七度五十分位丑次於¶
分吳越於野揚州(李世瑞天文考下同)¶
¶
　　附牛宿所屬十星¶
¶
　　天田九星在牛宿外距右内星去極百十六度半¶
入斗二十二度¶
¶
<pb:KR2k0054_WYG_002-6b>¶
　　九坎九星在天田左外距右去極百四十一度半¶
入牛初度¶
¶
　　左右旗各九星右旗在河鼓右距外端去極八十¶
八度入斗十五度左旗在河鼔左距外端去極七¶
十三度入牛初度左旗又曰文旗右旗又曰武旗¶
天桴四星在牛之上東西列距左星去極九十四¶
度入斗二十四度半¶
¶
　　河鼓三星在天桴上兩旗之中南北列距中星外¶
<pb:KR2k0054_WYG_002-7a>¶
去極八十三度入斗二十二度又曰牽牛星¶
漸臺四星在漢旁值織女右足距左外去極五十¶
八度入斗十度¶
¶
　　輦道五星在織女左足距左去極四十七度半入¶
斗十一度半¶
¶
　　羅堰三星在牛左距右星去極百九度入牛四度¶
織女三星在河上天紀端距大星去極五十二度¶
半入斗五度右足值漸臺左足值輦道¶
<pb:KR2k0054_WYG_002-7b>¶
¶
¶
¶
¶
¶
¶
¶
¶
<pb:KR2k0054_WYG_002-8a>¶
　　女宿考¶
¶
　　女宿四星又名須女水星也距右外星去極百四¶
度半入女初下為中道赤道十一度五分黄道十¶
一度十二分凡十一度自南斗十二度至須女七¶
度為星紀於辰在丑吳越之分野而僧一行則曰¶
初南斗九度中南斗二十四度終女四度然按唐¶
書曰南斗在雲漢下流當淮海間為吳分牽牛去¶
南河寖逺自豫章迄㑹稽南逾嶺徼為越分似斗¶
<pb:KR2k0054_WYG_002-8b>¶
宿於越無涉也故置而不録¶
¶
　　附女宿所屬諸星¶
¶
　　十二國十六星在女外最右外越一星去極百二十¶
七度入牛四度次内趙二星去極百二十三度入牛四¶
度又外齊一星去極百二十八度入牛六度内周二¶
星去極百二十一度入牛六度秦二星去極百十度¶
入牛七度鄭一星去極百二十六度入女一度楚一星¶
去極百二十三度入女二度燕一星去極百二十七¶
<pb:KR2k0054_WYG_002-9a>¶
度入女四度魏一星去極百二十一度入女四度代二¶
星去極百十一度入女六度韓一星去極百二十三¶
度入女八度晉一星去極百二十八度入女八度¶
離珠五星在須女北去極九十五度入牛六度半¶
匏𤓰五星在離珠北去極七十九度入女初度¶
敗𤓰五星在匏𤓰下去極八十二度半入牛六度¶
天津九星在女上横河中距右星去極四十七度¶
半入斗二十三度¶
<pb:KR2k0054_WYG_002-9b>¶
¶
¶
¶
¶
¶
¶
¶
¶
<pb:KR2k0054_WYG_002-10a>¶
　　翼宿考¶
¶
　　翼宿二十二星為朱雀翼土星也距中右第二星¶
去極百四度入翼初度凡十九度上為中道赤道¶
十九度九十分黄道十九度六十五分位在己次¶
於分為楚於野荆州¶
¶
　　附翼所屬一星¶
¶
　　東甌五星在翼右南距西星去極百二十九度入¶
張七度主東越閩廣越裳¶
<pb:KR2k0054_WYG_002-10b>¶
¶
¶
¶
¶
¶
¶
¶
¶
<pb:KR2k0054_WYG_002-11a>¶
　　軫宿考¶
¶
　　軫宿四星名天車距右内星去極百三度半入軫¶
初度凡十七度赤道十九度三分黄道十九度五¶
分起張中翼終軫十一度為鶉尾於辰在己分野¶
屬荆州¶
¶
　　附軫宿所屬諸星¶
¶
　　長沙一星在軫中去極百五度入軫二度¶
¶
　　軍門二星在軫右前距西星去極百十二度半入¶
<pb:KR2k0054_WYG_002-11b>¶
翼十三度¶
¶
　　土司空四星在軍門之南距南星去極百二十度¶
入翼十四度¶
¶
　　器府三十二星在土司空之南距右星去極百三¶
十七度半入翼十八度¶
¶
　　右轄一星去極百十度半入翼十六度半¶
¶
　　左轄一星去極百一度半入軫六度¶
¶
　　青丘七星去極百二十三度入軫五度¶
¶
<pb:KR2k0054_WYG_002-12a>¶
　　翼軫鶉尾之次於辰在巳楚分野屬荆州¶
¶
　　劉歆三統厯起張十三度至軫五度漢書律厯志¶
初張十八度中翼十五度終軫十一度費直説周¶
易初張十三度至軫十七度蔡邕月令章句起張¶
十二度至軫六度陳卓景初厯起張十七度至軫¶
十一度皇甫謐帝王世紀起張十八度至軫十一¶
度一行大衍厯起張十五度中翼十二度終軫九¶
度明大統厯起張十五度終軫九度¶
¶
<pb:KR2k0054_WYG_002-12b>¶
　　斗牽牛須女星紀之次於辰在丑吳越分野屬揚¶
州¶
¶
　　劉歆三統厯起斗五度至女二度漢書律厯志起¶
斗二度終女七度費直説周易起斗五度至女二¶
度蔡邕月令章句起斗六度至女二度陳卓景初¶
厯起斗七度至女四度皇甫謐帝王世紀起斗十¶
一度至女七度一行大衍厯初斗九度中斗二十¶
四度終女四度明大統厯起斗三度至女二度¶
<pb:KR2k0054_WYG_002-13a>¶
桂林府軫宿十一度¶
¶
　　平樂府軫宿六度¶
¶
　　梧州府軫宿六度(大江以南繡江以東入於女)¶
¶
　　潯州府軫宿十一度¶
¶
　　南寧府軫宿十三度¶
¶
　　太平府軫宿十三度(思明鄰於女)¶
¶
　　鎮安府軫宿¶
¶
　　桞州府軫宿三度¶
¶
<pb:KR2k0054_WYG_002-13b>¶
　　慶逺府軫宿十一度¶
¶
　　思恩府軫宿¶
¶
　　泗城府軫宿¶
¶
　　鬱林州軫宿十一度(南流江東入於女)¶
¶
　　右二十八舍廣西分星¶
¶
　　北斗為帝車運乎天中臨制四方以建四時而均¶
五行也一至四為魁五至七為杓魁第二星曰璇¶
主楚第四星曰權主吳(晉書天文志)¶
¶
<pb:KR2k0054_WYG_002-14a>¶
　　三台六星兩兩而居西近文昌二星曰上台為司¶
命上台上星主兗豫下星主荆揚(宋史天文志)¶
¶
　　五車五星在畢宿北五帝座也次東南一星曰司¶
空主填星楚分荆州(文獻通考)¶
¶
　　天市垣二十二星東蕃十一星南六曰吳越西蕃¶
十一星南二曰楚(宋史天文志)¶
¶
　　東甌五星在翼南蠻夷星也¶
¶
　　青丘七星在軫東南蠻夷之國號¶
¶
<pb:KR2k0054_WYG_002-14b>¶
　　十二國十六星在牛女南鄭北一星曰越魏西一¶
星曰楚陶隱居曰越星在婺女南楚一星在魏西¶
南¶
¶
　　右列宿¶
¶
　　史記天官書吳楚之疆候在熒惑占於鳥衡案鳥¶
南方朱鳥七宿也衡太微垣之十一星¶
¶
　　熒惑主楚越丙主楚戍主吳越(天文書)¶
¶
　　星紀鶉尾以負南海其神主於衡山熒惑位焉(唐書¶
<pb:KR2k0054_WYG_002-15a>¶
天文志)¶
¶
　　熒惑為南方為夏為火主揚荆交州楚吳越以南¶
(宋史天文志)¶
¶
　　右五緯¶
¶
　　翼軫楚荆州南陽入翼六度南郡入翼十度江夏¶
入翼十二度零陵入軫十一度桂陽入軫六度武¶
陵入軫十度長沙入軫十六度(晉書天文志)¶
¶
　　牽牛六星次三星主南越(隋書天文志)¶
¶
<pb:KR2k0054_WYG_002-15b>¶
　　唐一行兩戒之説自江源循嶺徼南東及海為蠻¶
越又升陽進踰天闗純乾之位故鶉尾直建巳之¶
月内列太微為天廷其分野自南河以負海亦純¶
陽地也又斗杓謂之外廷陽精之所布也斗魁謂¶
之㑹府陽精之所復也杓以治外故鶉尾為南方¶
負海之國自房陵白帝而東盡漢之南郡江夏東¶
達廬江南部濱彭蠡之西得長沙武陵又逾南紀¶
盡鬱林合浦之地自沅湘上流西達黔安之左皆¶
<pb:KR2k0054_WYG_002-16a>¶
全楚之分自富昭象龔繡容白亷州以西亦鶉尾¶
之墟又曰在吳越東南斗牽牛星紀也初南斗九¶
度中南斗二十四度終女四度逾南河得漢丹陽¶
㑹稽豫章西濱彭蠡南涉越門訖蒼梧南海逾嶺¶
表自韶廣以西珠崖以東為星紀之分古吳越郡¶
舒廬桐六蓼及東南百越之國¶
¶
　　宋蔡戡曰分野之說肇自黄帝星文之學源於甘¶
石其所從来逺矣遷固范𣋌之説以斗女為吳越¶
<pb:KR2k0054_WYG_002-16b>¶
分而翼軫為荆楚分凡欲知星文之所係先考郡¶
國之所屬可也方少康庶子之始封而為越國也¶
都於㑹稽其後勾踐又以㑹稽而霸閩王揺趙佗¶
尉之王也一都東甌一都番禺其地皆北接吳之¶
境土故前代多以吳越並稱而史或謂之揚粵以¶
越亦揚州之分也凡遷固以來謂斗牛女為吳越¶
之分野並屬揚州者皆指越之東界以累世立國¶
之地言之至於兩漢地理志遂併以鬱林蒼梧所¶
<pb:KR2k0054_WYG_002-17a>¶
屬之郡在越之西界者盡為牛女之分野則差之¶
毫釐而謬以千里矣所以杜佑之作通典歐陽文¶
忠公之志唐書東坡先生之圖指掌皆以為前史¶
之誤也且史記趙佗帝制之時東西萬餘里而一¶
行三河兩界圖之説則以為自江源循嶺嶠南東¶
及海皆蠻越之地蓋粵之疆場最廣自古謂之百¶
粤雖東極於㑹稽西則抵西南之界其東北界雖¶
接吳而其西北實抵楚列宿在天所主之分野隨¶
<pb:KR2k0054_WYG_002-17b>¶
方所向皆當逾海際天而後止周禮東南為揚州¶
正南為荆州其接吳者為揚州則星紀之分並在¶
東南方也固不應罄折而西轉以抵正南之方荆¶
楚之界而并為星紀之分野也且翼軫所向正南¶
之方亦不應至始安而終止而始安以南遽屬斗¶
牛之分也通典之説曰按荆州南境至衡山之陽¶
若五嶺之南在九州封域則以鄰接宜屬荆州豈¶
有舍荆而屬揚斯不然矣此則近史之誤也其大¶
<pb:KR2k0054_WYG_002-18a>¶
槩以為嶺南之地分野所屬其西界當屬荆州翼¶
軫之次耳唐書天文志曰後世之言星分者據漢¶
書地理推之是守甘石之遺術而不知變通之數¶
東坡指掌圖中其天象分野圖亦援唐志之説以¶
為証而唐書地理志則以韶廣康端封梧藤羅雷¶
崖以東為星紀分桂鬱林富昭䝉龔繡容白羅以¶
西為鶉尾分又一行禪師用李淳風之說以分野¶
圖云自韶廣康封梧藤羅雷州南及珠崖自北以¶
<pb:KR2k0054_WYG_002-18b>¶
東為星紀其西北屬鶉尾之次以此參訂則越之¶
東界其北接吳者屬星紀實斗牛女之分野而越¶
之西界其北抵楚者屬鶉尾實翼軫之分野前史¶
之差謬至是而後較然明甚雖然静江在唐為桂¶
州屬嶺南道在漢為始安屬零陵郡今支邑之荔¶
浦漢屬蒼梧郡桂林新舊志不盡考諸家之説遂¶
以始安屬荆為翼軫之分荔浦以南屬越遽以為¶
牛女分葢承前史之誤耳按史記勾踐滅吳併有¶
<pb:KR2k0054_WYG_002-19a>¶
其地與中國㑹盟逮王無疆時北伐齊西伐楚與¶
中國争彊其境土之廣可知矣又按史記楚世家¶
當夷王時楚王熊渠伐庸揚粤至於鄂揚粵即趙¶
佗傳中所謂揚越也西漢亦如史記之通用越粵¶
兩字而互見之也又云封其子為越章王皆在江¶
上楚蠻之地則揚粵之舊疆不復可以西漢郡縣¶
所分為正矣故翰林承㫖宋公白等七人之續通¶
典亦以桂州為禹貢荆州之域春秋時越地七國¶
<pb:KR2k0054_WYG_002-19b>¶
時復為楚戰國時為楚國及越之交境此蓋歴考¶
前載而其説進退可據若然則静江府在漢雖屬¶
零陵郡其實古之越地於星文則皆屬鶉尾荆州¶
之分固不當以始安荔浦一時之所屬為别也晉¶
志以零陵為入軫十一度而始安屬零陵郡静江¶
當軫之十一度矣且軫四星之中别有一星名長¶
沙而禮記正義所引緯書考靈耀云一度二千九¶
百三十二里有竒軫星共十七度今長沙去此纔¶
<pb:KR2k0054_WYG_002-20a>¶
一千餘二十里則静江當軫之十一度斷可識矣¶
且天文二十八宿之外其星有專主下土者不特¶
長沙也¶
¶
　　明劉基星躔分野以翼軫為楚粵全境而平梧當¶
軫之六度¶
¶
　　其域荆其星翼軫其地百粵(明一統志)¶
¶
　　國朝周天易覽以順治乙未十一月冬至為厯元而¶
軫三度至十七度為廣西分野¶
¶
<pb:KR2k0054_WYG_002-20b>¶
　　元象易覽以軫三度至十三度二分為廣西布政¶
司所轄分野(張莊愚著)¶
¶
　　大清時憲厯經緯度云考廣西經度距春分一百零¶
六度五十分汰廣西緯度二十五度(緯度即元郭守敬所測北¶
極出地度也湯若望著)¶
¶
　　分野總論¶
¶
　　天以九野分地以九州畫粵西或以為荆或以為¶
揚考之禹貢其志揚之境曰淮海惟揚州是西北¶
<pb:KR2k0054_WYG_002-21a>¶
接徐豫之境東南則循海而南抵梧藤而止耳不¶
應奄百粵而皆屬於揚也其志荆州則曰荆及衡¶
陽惟荆州粵西之去衡不過千里而湘江與灕江¶
同源異流則其屬荆州也明甚然今之畫疆分隸¶
豈得復泥禹迹之舊哉分野之説言人人殊惟一¶
行宗李淳風之説以越之東界自韶廣康封梧藤¶
羅雷州珠崖自北以東為星紀其西北屬鶉尾之¶
次則在西北抵楚者當屬鶉尾而為翼軫之分野¶
<pb:KR2k0054_WYG_002-21b>¶
在東北接吳者當屬星紀而為牛女之分野宋蔡¶
戡亦以為然即按其氣候近西者寒燠平中田禾¶
歲止一收其近東者燠多寒少田禾歲有兩熟氣¶
候既殊則分野亦當各别夫淳風一行皆所謂專¶
門名家者其言疑非臆斷也洎明一統志劉基之¶
星躔分野其說具在而¶
¶
　　本朝之周天易覽元象易覽天星分野諸書皆本之¶
時憲厯其測之最精考之最詳求天文者無以過¶
<pb:KR2k0054_WYG_002-22a>¶
之矣因備述諸說以備參考¶
¶
¶
¶
¶
¶
¶
¶
<pb:KR2k0054_WYG_002-22b>¶
¶
¶
¶
¶
¶
¶
¶
¶
　　廣西通志卷一¶
¶
