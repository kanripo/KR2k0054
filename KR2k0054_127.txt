# -*- mode: mandoku-view -*-
#+TITLE: 廣西通志
#+DATE: 2019-03-29 20:53:18.159288
#+PROPERTY: ID KR2k0054
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 127
<pb:KR2k0054_WYG_127-1a>¶
　　欽定四庫全書¶
¶
　　廣西通志卷一百二十六¶
¶
　　藝文¶
¶
　　國朝¶
¶
　　五言律詩¶
¶
　　偕友登碧虛亭　　　　　　　　趙日昇¶
¶
　　出谷雙眸豁茲亭表麗觀烟雲連壑動竹樹入秋¶
殘坐久銷塵慮憑髙遲雅歡時聞有清磬遙在暮¶
<pb:KR2k0054_WYG_127-1b>¶
林端¶
¶
　　挽鄒忠公(有序)　　　　　　　　陳光龍¶
¶
　　明太守袁公序鄒忠公詩矣余讀事文類聚云公¶
除言官田畫與公善一日報廢孟后立妃劉氏畫¶
曰鄒君不言可以絶矣公切諫又曰公以書約畫¶
㑹潁昌自云得罪謫昭州臨别出涕畫正色責之¶
曰使君隠黙官京師遇寒疾不汗五日死矣豈獨¶
嶺外能死人哉夫公與畫固氣節相髙者昔髙宗¶
<pb:KR2k0054_WYG_127-2a>¶
欲立昭儀畏大臣異議未決李勣陛下家事一語¶
遂開數世之禍廢立之際公豈黙黙待助於畫者¶
乎謂公出門時惘惘有離别色更不其然憾不起¶
田畫而質之¶
¶
　　萬里蒼梧道孤身桂水濵批鱗成徃事賦鵬獨傷¶
神直道凌今古髙風任屈伸霜飛真六月感慨淚¶
沾巾¶
¶
　　古壁蟲蛇碎長松烟雨多六宫存正氣五嶺障頺¶
<pb:KR2k0054_WYG_127-2b>¶
波骨鯁須誰助離騷獨寤歌祇今泉感應清洌滿¶
藤蘿¶
¶
　　同友人遊風洞　　　　　　　　謝　詰¶
¶
　　古洞穿巖腹微来少女吹煩心堪此滌息影最相¶
宜吞石波濤壯排山雲霧遲憑虛不可即雉堞看¶
參差¶
¶
　　棲霞寺　　　　　　　　　　　魏錫曽¶
¶
　　古寺星巖側峯迴擁翠幽灘聲驚萬壑林氣逼三¶
<pb:KR2k0054_WYG_127-3a>¶
秋洞古龍嘗蟄臺空鳥自遊支公情倍切不忍去¶
滄洲¶
¶
　　調禳蕩詩(并序)　　　　　　　　馮大鯤¶
¶
　　調禳蕩平樂方言也即古儺禮方今時和民熈禮¶
不可復獨昭俗尚鬼歳集覡師一舉秋以為期雖¶
事不師古而古道猶存作調禳蕩詩¶
¶
　　禮失求諸野秋儺得未殊蠻歌調木客腰皷降盤¶
瓠(猺獞率盤瓠子孫今訛日盤古)載鬼終虛渺(覡以紙草為舟車沿門送鬼)驅¶
<pb:KR2k0054_WYG_127-3b>¶
甝信有無(比户以符咒驅虎患)儒生猶拱立相見古人徒¶
¶
　　慶郡北樓新成二首　　　　　　黄　湂¶
¶
　　麗水還山秀風清百雉邊北樓新氣象南洞舊雲¶
烟敞户嵐如織遙林花欲然披襟矚霄漢心曠數¶
峯前¶
¶
　　金湯需保障史冊重籌邊算勝消隂雨時平息燧¶
烟子来城屹若星拱閣巍然誰掌北門鑰宵狐懼¶
不前¶
¶
<pb:KR2k0054_WYG_127-4a>¶
　　定心橋　　　　　　　　　　　曹一湛¶
¶
　　策杖步髙峯嶔﨑路已窮巖虛留宿霧山斷引長¶
虹野色蒼烟外泉聲碧草中不知天際處雲隔幾¶
多重¶
¶
　　馬門灘　　　　　　　　　　　程　鈞¶
¶
　　昔人胼胝處今日馬門灘竒石青峰列奔湍白日¶
寒但知銅柱績不信鑿疏難遺廟懸崖上臨風一¶
仰攀¶
¶
<pb:KR2k0054_WYG_127-4b>¶
　　送陳曽起宰荔浦　　　　　　　託　賢¶
¶
　　小邑西南境人家竹作門䝉山當縣立茘水繞村¶
喧女織紅蕉艷蜂屯白蠟繁前賢留治績淳樸至¶
今存¶
¶
　　桂林夏五苦雨　　　　　　　　李茹旻¶
¶
　　桂江旬日雨溪洞絶畋漁倒壓蕉花重横漂茘子¶
疎山雲連有鼻海氣接無諸誰識迎長至秋風動¶
鯉魚(粤西諺云四時長似夏一雨便如秋)¶
¶
<pb:KR2k0054_WYG_127-5a>¶
　　書廣西象胥志後¶
¶
　　山獠生解獵水蜑世為漁治地膏腴少浮家種殖¶
疎斑衣裁吉貝碧眼認方諸底用資巫覡溪泉簇¶
鬼魚¶
¶
　　酋豪沿世及部落苦侵漁¶
¶
　　帝徳生成大夷風禮教疎羮湯呼不乃錦繡緁偏諸更¶
¶
　　説蠻娘媚争妍有貫魚¶
¶
　　繡面雕題衆禽言卉服多頭飛遙取食鼻飲漫成¶
<pb:KR2k0054_WYG_127-5b>¶
酡雞骨占年用龍聲譜笛和春山同跳月滿地起¶
蠻歌¶
¶
　　槃瓠溪蠻種炎荒聚落多木綿裘自煖椰子酒常¶
酡捲伴頻遭寇椎牛輒講和可憐鴝鵒舞還操郢¶
人歌¶
¶
　　潯江道中　　　　　　　　　　金　虞¶
¶
　　百里潯江路輕帆盡日閒浮沈天外水(二水名)勾漏¶
雨餘山都蔗紛蓬艾甘蕉滿市闤劇憐雙燕子来¶
<pb:KR2k0054_WYG_127-6a>¶
徃逐魚蠻¶
¶
　　江上㸔墟人¶
¶
　　斜日烏蠻渡榕隂一徑通趁墟狼女健占籍馬人¶
空食貨詢殊俗錢刀見古風回頭西北望江樹晚¶
濛濛¶
¶
　　雒容道中¶
¶
　　神女江邉路春禽盡日啼幾枝紅躑躅倒影碧玻¶
瓈嵐氣侵衣暖雲光拂岫低輕帆自容與客思轉¶
<pb:KR2k0054_WYG_127-6b>¶
淒迷¶
¶
　　疊綵巖　　　　　　　　　　　金志章¶
¶
　　蠟樹千林密靈區一逕通有山皆峭㧞無石不&KR0785;¶
瓏古洞深逃暑虛巖巧貯風森森㸔玉筍萬笏插¶
晴空¶
¶
　　翔龍井　　　　　　　　　　　甘受調¶
¶
　　百尺流泉岸虹橋杖屨輕暑従林下退風向谷中¶
生靈鳥鳴秋樹琪花吐石城躭吟身未倦山水賦¶
<pb:KR2k0054_WYG_127-7a>¶
閒情¶
¶
　　連日出郊勸農　　　　　　　　甘汝来¶
¶
　　農人先苦旱甘澍偶隨車麥秀雲千頃桃花水一¶
渠其耕方澤澤我黍定與與豈復煩雞卜年應大¶
有書¶
¶
　　過白雲洞¶
¶
　　玉屏千仭削絶頂鎮氤氲捧日蟠丹穴參天羃白¶
雲龍興能作雨豹隠亦多文此意同誰㑹長歌對¶
<pb:KR2k0054_WYG_127-7b>¶
夕曛¶
¶
　　過陽朔縣　　　　　　　　　　蔣　肇¶
¶
　　地僻民風古城荒野意多漁人知水性蠻女踏山¶
歌怪石峯偏秀芳春氣自和賞心方未已小艇疾¶
如梭¶
¶
　　立春日入粤西境舟次示諸候吏　鄂爾泰¶
¶
　　沈寒趣烟景旋臘已逢春岸栁齊舒眼村醪早上¶
唇豐年稀吏事異類本周親重與同官説操舟學¶
<pb:KR2k0054_WYG_127-8a>¶
濟人¶
¶
　　庚戌元日桂林疊前韻再示僚佐¶
¶
　　三州領方岳百越赴新春赤水懐舟楫蒼山念齒¶
唇増年通物性味道識天親若問理人術豚魚不¶
異人¶
¶
　　二月辛亥耕耤見雁　　　　　　金　鉷¶
¶
　　古稱衡陽回雁余向以斯言為信是日青壇禮成¶
忽有賔鴻飛鳴而南僉謂¶
¶
<pb:KR2k0054_WYG_127-8b>¶
　　聖化逺敷所致恭紀二律¶
¶
　　嶺南初見雁翼翼尚南飛吉亥耕成列宫袍著雨¶
微普天皆¶
¶
　　帝力治化自¶
¶
　　王畿試㸔衡陽羽非因稻黍肥¶
¶
　　聖治同乾運微禽得氣先和風翔嶺嶠霂雨過春田民¶
洽時雍化臣懐無逸篇念茲豈僻逺尺五是¶
¶
　　堯天¶
¶
<pb:KR2k0054_WYG_127-9a>¶
　　七言律詩¶
¶
　　栁江舟行　　　　　　　　　　蔣　鵬¶
¶
　　寒風䬃䬃刺篷扉蕩漾羈愁一葉歸岸隠蘆花新¶
月小雲籠疎樹逺山微崖猿喚子含烟斷沙鳥驚¶
人踏水飛壯志漫従游屐老幾回遙憶薜蘿衣¶
¶
　　湘山春望　　　　　　　　　　謝良𤦺¶
¶
　　行遍郊原不見人野棠花𤼵栁條新雲山漸覺銷¶
兵氣天地今為¶
¶
<pb:KR2k0054_WYG_127-9b>¶
　　聖主春三徑久荒松菊老一犁長廢蕨薇貧村翁拭淚¶
¶
　　談遺事不必身經亦慘神¶
¶
　　灕江曉棹　　　　　　　　　　彭而述¶
¶
　　伏波山下繫江船畫角鐘聲破曉烟無數青山浮¶
水出中流夜雨帶帆懸驚殘龍夢愁珠去直踏蛟¶
宫泛斗還最是無情分水嶺一時南北皷闐闐¶
¶
　　靖江廢邸¶
¶
　　無情最是此中山閲盡王孫只等閒尚有高臺堪¶
<pb:KR2k0054_WYG_127-10a>¶
命酒兼逢勝侣一開顔石鯨薜茘秋蟲出玉甃梧¶
桐野鳥還莫向西風増感慨漢家樓閣暮雲閒¶
¶
　　七星巖　　　　　　　　　　　陸　舜¶
¶
　　百間夏屋作巖門白日清秋晝亦昏却怪山隂藏¶
禹穴更疑星宿落崑崙九幽欲到憑僧火萬丈横¶
生指石根日影曙光天曉處鴻濛歴盡見乾坤¶
¶
　　灕江晩照　　　　　　　　　　胡文華¶
¶
　　日薄西方勢欲昏落霞倒映逐江門哺雛雅噪雲¶
<pb:KR2k0054_WYG_127-10b>¶
中樹驅犢人歸烟外村乍入寒潭驚夜月忽翻峭¶
壁訝朝暾水天一色青㝠裏目極蒼茫吾道存¶
¶
　　廣西壬戌仲春補行辛酉科鄉試闈中即事¶
¶
　　黄元驥¶
¶
　　玉堂使節莅江城移種天香淑氣迎嶺表奎光開¶
錦繡闈中藜火煥文明十年風雨看龍化二月笙¶
歌宴鹿鳴珍重賢書登此日恰逢¶
¶
　　聖世頌昇平¶
¶
<pb:KR2k0054_WYG_127-11a>¶
　　秋日遊棲霞寺¶
¶
　　連朝鳥語碧空晴紅葉疎林曉日輕郭外山邀遊¶
客興天涯菊見故人情石穿古洞千年蹟風落寒¶
松萬壑聲獨上層樓髙處望雁横秋色過江城¶
¶
　　桂林城　　　　　　　　　　　郝　浴¶
¶
　　石架危樓接太清一聲畫角紫霄晴人遊交阯安¶
南界鳥向三江五嶺鳴媿視民傷難望歳乍臨天¶
險易談兵半生搖落驚心眼雲白山青話桂城¶
¶
<pb:KR2k0054_WYG_127-11b>¶
　　桂林秋懐　　　　　　　　　　崔維雅¶
¶
　　閒庭秋草雨還滋應節商飈嶺外遲為有羣峯推¶
獨秀偏教一水號相思遐荒喜見銷兵燹拙吏憂¶
深計繭絲雞骨占年今歳稔褰帷䖍拜古堯祠¶
¶
　　登隠山　　　　　　　　　　　張　遴¶
¶
　　幽竒古洞逺塵囂躡屐登臨樂事饒疑是神工驅¶
斧鑿歴来寒雨避漁樵仙人據石經千刦錦字鋟¶
詩迹半消為詢山靈招隠地香臺清梵可重標¶
¶
<pb:KR2k0054_WYG_127-12a>¶
　　題丁孝子　　　　　　　　　　髙熊徵¶
¶
　　刻木芳名自漢時雙鳬懿行並𫝊竒郎蘭音似千¶
秋訟蝴蝶山空萬古思張叔半針留舊恨范雲一¶
祭補新詩沈碑不必紛紛論至孝由來有盛祠¶
¶
　　弔瞿張二先生　　　　　　　　劉宏基¶
¶
　　標榜徒髙士類聲當年天下喪諸生兩君深信綱¶
常重若輩焉知首領輕五夜魂歸攜死友九原月¶
冷照同盟歳寒自苦尊松柏腸斷秋風一劍横¶
¶
<pb:KR2k0054_WYG_127-12b>¶
　　茅坪僧¶
¶
　　茅坪灑淚哭淪胥賴佛逃生苦上書誰種冬青揚¶
節烈可堪支體辱溝渠情傷君國悲殘骨義重交¶
遊引素車明有三仁光百粤一瓢髙掛混樵漁¶
¶
　　拜别山張先生墓¶
¶
　　破碎河山已莫支英風猶自壯登陴國亡在昔悲¶
無補命絶而今慟有詩骨𦵏天涯依宿莽魂遲夜¶
月照相思生平不盡離騷涙灑向荒園拜墓時¶
¶
<pb:KR2k0054_WYG_127-13a>¶
　　弔平樂殉難吳將軍錫綬　　　　田嘉登¶
¶
　　丈夫七尺為誰生慷慨捐軀羨紫卿星落那堪朝¶
渡馬月明誰與夜談兵孤臣氣共三軍没千載魂¶
飄一劍横遙想灕江無限恨灘聲兩岸杜鵑鳴¶
¶
　　弔貞女林氏　　　　　　　　　嚴肇鼎¶
¶
　　道義今存巾幗中老夫從此感無窮七千里外人¶
難得廿七年間事不空(女死年二十八)輕引新棺靈自異¶
深穿舊塚穴方同白花洲畔南山下来徃争𫝊節¶
<pb:KR2k0054_WYG_127-13b>¶
烈風¶
¶
　　將之西林口號　　　　　　　　王維淮¶
¶
　　上林山峝即西林異服殊音不可禁萬古窮荒歸¶
版籍百蠻風土雜滇黔瘴當日午天微見水到春¶
深毒更淫𫝊語蠻民好安枕長官攜得是冰心¶
六月二日與諸子避暑桂山之風洞沈編修厚餘¶
¶
　　用予題壁舊韻賦詩見示奉荅　　陳元龍¶
¶
　　塵容骨帶玉霄寒舊侣同遊石室寛不是粤山多¶
<pb:KR2k0054_WYG_127-14a>¶
勝境肯浮吳艇上危灘冰巖雪竇風潜入蘚跡莓¶
痕字細觀八韻髙吟崖谷響仙壇今日是詩壇¶
¶
　　老廟塘觀青草墟　　　　　　　凌　煇¶
¶
　　雨後閒從老廟遊同人三五盪輕舟桃花紅夾堤¶
邉栁山色青分水外樓跳月女歌芳草地(獞人婚禮日跳¶
月跳月者及時跳舞而求偶也)趁墟人醉石橋頭邉方獞俗渾難¶
洗槃瓠於今幾百秋¶
¶
　　雙角横嵐　　　　　　　　　　程　鑣¶
¶
<pb:KR2k0054_WYG_127-14b>¶
　　鴉髻雲堆螺黛匀羅村樹色更横陳烟鬟霧鬢愁¶
行客玉珮香塵殉美人眢井夕陽芳草亂春江桃¶
葉晚潮新落花紅似珊瑚碎不遣啼鵑到孟津¶
¶
　　宴石仙橋　　　　　　　　　　吳　燿¶
¶
　　無復清歌此地逢銷沈鼉皷咽鯨鐘洞深林屋重¶
門豁徑轉鈎梯疊石封掛壁泉飛如雪練卧波橋¶
亘未雲龍蠻王遊讌皆陳迹賸有江山滲墨濃¶
¶
　　靈潭銅皷　　　　　　　　　　孟以浩¶
¶
<pb:KR2k0054_WYG_127-15a>¶
　　銅羽風迴木鷁還浪花催散碧於天半輪初掛孤¶
村月一縷斜明逺樹烟細響不驚雷獸骨冷光難¶
掬老蟂涎扁舟載酒閒棲泊&KR0609;&KR0609;菰蒲刺釣船¶
¶
　　將室朝烟　　　　　　　　　　金　溥¶
¶
　　廢將䝉䜛謫夜郎南州小築更徜徉蟲沙幻化塵¶
心落猨鶴孤髙仙夢長塞上老翁殊矍鑠山中居¶
士獨清凉門前細栁青青色不照西京烽火光¶
¶
　　靈川道中望諸山積雪　　　　　李　紱¶
¶
<pb:KR2k0054_WYG_127-15b>¶
　　百折灕江萬疊山白蓮花湧玉盤間風回鵞鸛軍¶
初定日出金銀氣自閒凜冽嚴威依北極崚嶒清¶
望壓諸蠻祇憐華髪飄蕭甚不厭相㸔照旅顔¶
¶
　　謁伏波廟　　　　　　　　　　金　虞¶
¶
　　南征一曲武溪潯凄絶騷人弔古心裹革勲名誰¶
得似跕鳶風景客重臨羣山尚作論兵勢萬里常¶
懐教子箴畢竟何如乗款段拜来牀下獨沈吟¶
¶
　　象鼻山¶
¶
<pb:KR2k0054_WYG_127-16a>¶
　　垂鼻鱗囷掛水涯蠻奴日日掃蒼苔如何碧筍排¶
衙處幻出黄門舞隊来野火焚身須化石江花照¶
影不聞雷玉河隄畔分明見一翦雲旗賜浴回¶
¶
　　獞家¶
¶
　　鳥滸灘邉熟獞家也知留客歎無茶山棚豈乏㯽¶
榔樹酒户難勝蒗蕩花桐布垂腰覘俗陋繡巾搓¶
手向人誇春江跳月渾閒事話到同年髩已華¶
粤燕(粤中氣暖燕子入冬不蟄江行見而賦之)¶
¶
<pb:KR2k0054_WYG_127-16b>¶
　　川途搖落意何堪飛燕依人舞更憨九十春光千¶
里夢一雙輕剪萬重嵐纔辭社雨過江北又逐墟¶
烟到嶺南我亦飄零愁短翼似曽相識語喃喃¶
¶
　　合江曉漲　　　　　　　　　　謝賜履¶
¶
　　洮陽東去楚江清三水西来此合并夜雨齊添新¶
漲濶寒潮髙拍曉烟平千航赴浪廻檣燕萬壑含¶
風動石鯨良夜釣筒收不盡濕雲常壓釣船輕¶
¶
　　龍隠巖觀磨崖狄武襄征南及元祐黨籍碑有感¶
¶
<pb:KR2k0054_WYG_127-17a>¶
　　金志章¶
¶
　　碑版磨崖巨壑藏偶来憑眺感興亡征南功並河¶
山久黨籍名懸日月光無復亭臺留勝賞(洞内舊有驂鸞¶
亭)空餘文字弔斜陽相看莫話前朝事陵谷消沈¶
蔓草荒¶
¶
　　伏波巖謁新息侯遺像¶
¶
　　髙巖千尺湧嵳峩遺跡爭𫝊馬伏波山豁一峯成¶
劍石天留孤柱障江陀(巖傍懸石如柱一線未合俗𫝊伏波試劍)荒祠¶
<pb:KR2k0054_WYG_127-17b>¶
儼抱壺頭恨壊像空悲曳足歌萬里登臨重瞻拜¶
不禁惆悵撫烟蘿¶
¶
　　遊七星巖棲霞寺　　　　　　　金志章¶
¶
　　選勝松隂跨碧驢七星巖畔訪茨居江蟠靈劍雙¶
流合山疊屏風翠黛虛花艷欲飛紅蝙蝠池香重¶
憶白芙蕖到来心地清凉甚試剖塵襟一洗除¶
¶
　　緑珠故里　　　　　　　　　　方秋白¶
¶
　　美人聞道解傾城雙角還餘絶代名故土不隨金¶
<pb:KR2k0054_WYG_127-18a>¶
谷改落花猶似墜樓輕千秋命薄多遺恨三斛珠¶
難買定情不是季倫能好色懊儂歌意有誰明¶
¶
　　過黄巢故城　　　　　　　　　甘汝来¶
¶
　　廣明謬判六書文南北縱横逞寇氛黄谷已經褫¶
獸魄朱邪旋復覩鴉軍尚從草澤飛燐火時向城¶
隂結陣雲故壘前車千古鑑潢池赤子敢紛紜¶
¶
　　銀窖山¶
¶
　　重封石&KR1038;倚丹梯荼毒生靈説偽齊騰上未聞蹲¶
<pb:KR2k0054_WYG_127-18b>¶
白虎刳中誰見滿朱提藏舟大壑需人負覆鹿層¶
蕉待客齎安得五丁揮巨斧盡傾山腹賑羣黎¶
¶
　　巡視西粤即席賦贈式菴金中丞　鄂爾泰¶
¶
　　帶水西南兩幕開夜郎歸騎粤西来捫心盡是酬¶
¶
　　恩客屈指誰當濟世才擘畫如雲資化雨肝腸似雪逼¶
春雷看君雅意濃於酒斟酌同期矢此杯¶
¶
　　五言排律¶
¶
　　賦粤西擬李義山　　　　　　　劉宏基¶
<pb:KR2k0054_WYG_127-19a>¶
關塞秦城古流風漢土殊登山求百合縁木取三¶
都銅柱欽神武金蠶事鬼巫盧笙搖舞蹈蠻曲鬭¶
槃瓠陟巘輕飛鳥吹烟類火狐不知桑海變自説¶
有金符¶
¶
　　九日七星巖登髙小飲阜成書院紀遊次載侯姪¶
¶
　　韻　　　　　　　　　　　　　陳元龍¶
¶
　　郊原秋穫後萬壑白雲連令節逢晴日褰帷慶有¶
年風髙驅瘴氣露湛洗涼天江繞嚴城外峯迴古¶
<pb:KR2k0054_WYG_127-19b>¶
寺邉停驂環野老選勝集羣賢玉立千尋壁珠濺¶
百曲泉巖花霜未壓澗草晚逾妍欲卧仙人石還¶
登天子田娛賔殊蓛蓛懐古孰便便授簡皆能賦¶
忘機更論禪棋枰消晝永絲竹奏風前縱目胸休¶
隘登髙力尚堅村中多積廩郭外喜添㕓客倚茱¶
觴醉花看木末鮮落霞催返轡新月皎初弦香飯¶
炊新稻柴門起暮烟旌旗屏擁衛童叟聴爭先民¶
氣因時樂¶
¶
<pb:KR2k0054_WYG_127-20a>¶
　　君恩此地専公餘農亦暇人樸意生憐綏輯誠何有熈¶
恬亦偶然髙吟驚座就麗句列星編老我成蕪穢¶
閒情未棄捐和章蠻女唱韻事異鄉𫝊勅吏摩崖¶
石留鐫九日篇¶
¶
　　虞山舜廟　　　　　　　　　　金志章¶
¶
　　桂嶺山川古重華廟貌崇省方留帝徳解愠想神¶
功化洽苗夷逺聲流象卉通明禋前代肅配饗二¶
妃同星斗迴雕檻烟霞䕶閟宫萬峯環列㦸一水¶
<pb:KR2k0054_WYG_127-20b>¶
淨磨銅碧落韶音外蒼梧雲氣中垂裳餘藻火就¶
日邈淵衷斑竹侵檐黑蕉花浥雨紅禱祠紛犵狫¶
伏臘走兒童雅曲神弦奏殘碑鳥篆空薫風正披¶
拂繼響在絲桐¶
¶
　　五言絶句¶
¶
　　題龍隠洞　　　　　　　　　　髙層雲¶
¶
　　崩崖疑鬼鑿靈跡想龍蟠似疊千重雪常生六月¶
寒¶
¶
<pb:KR2k0054_WYG_127-21a>¶
　　登飛雲嶺　　　　　　　　　　沈　顥¶
¶
　　雲是山所為山是雲所住茲山何處雲飛来不飛¶
去¶
¶
　　昭山點翠　　　　　　　　　　甘霖溥¶
¶
　　江樹迷江嶂蒼蒼色如舊隔岸繞堤楓萬緑紅霜¶
後¶
¶
　　茘江漁唱¶
¶
　　兩岸江風清一天江雨碧輕橈歌欸乃纔下昭潭¶
<pb:KR2k0054_WYG_127-21b>¶
驛¶
¶
　　籌邉夜月　　　　　　　　　　黄大成¶
¶
　　登樓一徘徊夷險在指掌不是夜忘歸團團月初¶
上¶
¶
　　槃澗清風¶
¶
　　寤歌在何許清風滿髙樹過此戒鳴騶恐有幽人¶
住¶
¶
　　平樂三首　　　　　　　　　　蘇世禧¶
¶
<pb:KR2k0054_WYG_127-22a>¶
　　沿江舟自駛灘石若勾留崩奔不可避飛雪打人¶
頭¶
¶
　　緑水流不息青山截去路一轉别開天遙村抹紅¶
樹¶
¶
　　江城多戍壘山徑少人来但見騎牛子時上文廣¶
臺¶
¶
　　廢教場　　　　　　　　　　　袁景星¶
¶
　　距郡東五里許直指使者大閲之所郡人至今呼¶
<pb:KR2k0054_WYG_127-22b>¶
大教場别於城北小教場也廢来日久居民數十¶
家園圃鱗次予詢之野老猶能歴歴指示¶
¶
　　講武先明地於今盡圃畦滄桑今古事日落鷓鴣¶
啼¶
¶
　　沙田¶
¶
　　自廣善橋登危巖躡石磴行山谷中約四五里漸¶
覺開陽兩流滙入河孤村臨溪依麓喬木成林村¶
前源田數十畆溪西茅店數間具饒野興¶
¶
<pb:KR2k0054_WYG_127-23a>¶
　　村小依喬木雙溪滙大河柴門時吠犬屋下稻畦¶
多¶
¶
　　修竹抱東村鳥聲啼續斷籬邉菜有花黄蝶飛無¶
算¶
¶
　　烏蠻灘　　　　　　　　　　　金　虞¶
¶
　　雲臺定何如廟貌儼宫闕十里將軍灘長照漢時¶
月¶
¶
　　抗疏勞朱勃騰書陋耿弇烏蠻山色好莫笑賈胡¶
<pb:KR2k0054_WYG_127-23b>¶
貪¶
¶
　　堦前石辟邪盡作銅皷聲我来不敢扣恐致風濤¶
驚¶
¶
　　漢既捐珠厓明亦棄交阯昨聞蕃使来匍伏上灘¶
觜¶
¶
　　七言絶句¶
¶
　　廣運故城　　　　　　　　　　袁景星¶
¶
　　楓樹隂隂古廟隅故城未圯峙荒途晩霞散彩清¶
<pb:KR2k0054_WYG_127-24a>¶
江裏日落千山啼鷓鴣¶
¶
　　平樂竹枝詞　　　　　　　　　趙申季¶
¶
　　盤絲繪蠟様新裁細疊湘文埽緑苔聞道使君風¶
度好也隨童叟望塵来(獞裙以布刺繪極正襞積至百餘寛窄中度)¶
山城二月踏青時𤏡女低鬟唱竹枝今日採風刪¶
鄭衞芍蘭裁向漢江湄¶
¶
　　雀角唯憑草一叢數將贏縮決雌雄老猺何事偏¶
投牒應愛君侯判牒工(猺民爭訟各擷草一握倩鄉老數之數多者勝其少¶
<pb:KR2k0054_WYG_127-24b>¶
者屈服不敢爭)¶
¶
　　伏波祠　　　　　　　　　　　程光祖¶
¶
　　漢代威儀新息侯豐碑三尺古今愁當年誰是無¶
愁者下澤車中馬少游¶
¶
　　勸農過花橋四首　　　　　　　李　紱¶
¶
　　一雨東郊野色遙勸農小隊度花橋水田稻葉深¶
如許耘女連畦緑過腰¶
¶
　　霓旌小住戒無譁愛㸔村莊近水涯惟有春歸農¶
<pb:KR2k0054_WYG_127-25a>¶
事急花橋纔賸兩三花¶
¶
　　桑麻雞犬故園情餉婦耕夫作隊行莫把宦情比¶
農事夕陽如霧小橋明¶
¶
　　江城宛宛倚晴空水色山光杳靄中記取勸農歸¶
路好花橋西去小江東¶
¶
　　泗里郊行　　　　　　　　　　龎化縡¶
¶
　　秋風幾樹夕陽低一望平蕪草色迷折得蘆花霜¶
在手鷓鴣猶自向人啼¶
¶
<pb:KR2k0054_WYG_127-25b>¶
　　羅池栁侯祠　　　　　　　　　金　虞¶
¶
　　種栁江邉生暮隂沙街迴步款薌林牆根剰有韓¶
碑在丹茘黄蕉不可尋¶
¶
　　過古田廢城偶感明季事¶
¶
　　卧榻寧堪醜類棲隔江風雨漲殘黎千金購得韋¶
鋠豹花落空城怪鳥啼¶
¶
　　貴縣道中見牛車捆載渡江¶
¶
　　北馬南船萬里程陸多銜橜水多驚蠻鄉風物真¶
<pb:KR2k0054_WYG_127-26a>¶
竒創觳觫車兒剪浪行¶
¶
　　海棠橋¶
¶
　　横槎江上雨蕭蕭秦七風流悵寂寥正是小春花¶
發候醉鄉辜負海棠橋¶
¶
　　雉巖　　　　　　　　　　　　金志章¶
¶
　　雨花嵐翠撲衣裾白雉仙人跡久虛寂寂洞門深¶
不啓雲烟長䕶蟄龍書¶
¶
　　越城嶺　　　　　　　　　　　蔣　肇¶
¶
<pb:KR2k0054_WYG_127-26b>¶
　　欲探五嶺訪遺蹤對峙興安第一峯近北嚴寒無¶
瘴氣梅花雪片足三冬¶
¶
　　癸水(即灕江范石湖詩集癸水遶東城永不見刀兵)¶
¶
　　聖主當陽奏太平南方何自有刀兵清灕此日同江漢¶
¶
　　東去朝宗過粤城¶
¶
　　嚴關¶
¶
　　舊𫝊此地鬼門闗逐客由来去不還今日輿圖天¶
廣大日南海外盡河山¶
¶
<pb:KR2k0054_WYG_127-27a>¶
　　陡河口號　　　　　　　　　　陸　綸¶
¶
　　陡門灣灣三十六二水湘灕一派分重濬靈渠資¶
灌溉水苗千頃緑如雲¶
¶
　　轉漕通饟楚江頭史禄秦官故蹟留¶
¶
　　聖世不知牽輓困春帆拖雨過沙洲¶
¶
　　粤道灘河下上難鮎魚陡鑿路灣環泝流直接黔¶
南界載得恩膏並水還¶
¶
　　行旅川塗共陸塗篷牕穩坐賽安車滇黔楚粤爭¶
<pb:KR2k0054_WYG_127-27b>¶
𫝊誦不數秦闗鄭白渠¶
¶
　　桂林花瑞詩　　　　　　　　　陸載紀¶
¶
　　雍正十一年癸丑首春學古議事軒中木筆一本¶
花放玉蘭色香並懋徵瑞也詩以美之¶
¶
　　扶疎雪影露真香藉藉春回太守堂反虎御龍知¶
有匹却含化雨到羣芳(反虎御龍即宋叔庠劉正禮事)¶
¶
　　即㸔金帶話鴛湖獻瑞花開臭味殊白玉杯深香¶
浥露筆端翻徧紫雲圖¶
¶
<pb:KR2k0054_WYG_127-28a>¶
　　接坐心傾耐久蘭唐家銀匣米家山數峯青透玲¶
瓏樹八朶分明貯好顔(花計有八枝)¶
¶
　　茘枝連理不須誇換步移形仙漢槎縱使平添三¶
十客粤中今有未開花¶
¶
　　花瑞和韻詩　　　　　　　　　張　鉞¶
¶
　　紫綃乍脱白龍香姑射仙姿映畫堂淡蕩羞同桃¶
杏艷頓教桂嶺别含芳(李義山木蘭詩桂嶺含香逺)¶
¶
　　瓏璁一樹比南湖逈與韓家木筆殊濃抹淡粧今¶
<pb:KR2k0054_WYG_127-28b>¶
昔别徐熈妙手總難圖¶
¶
　　氤氲疑是畹中蘭清露溥溥朗玉山何事裁紅汙¶
本色花姑新駐素娥顔¶
¶
　　薰蘭雕玉兩堪誇小别丹臺泛月槎春入香山居¶
士夢不應仍喚女郎花¶
¶
¶
¶
　　廣西通志卷一百二十六¶
¶
