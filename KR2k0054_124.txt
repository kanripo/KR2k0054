# -*- mode: mandoku-view -*-
#+TITLE: 廣西通志
#+DATE: 2019-03-29 20:53:16.148385
#+PROPERTY: ID KR2k0054
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 124
<pb:KR2k0054_WYG_124-1a>¶
　　欽定四庫全書¶
¶
　　廣西通志卷一百二十三¶
¶
　　藝文¶
¶
　　歴朝¶
¶
　　七言律詩¶
¶
　　嶺南郊行　　　　　　　　　(唐)栁宗元¶
¶
　　瘴江南去入雲烟望盡黄茒是海邊山腹雨晴添¶
象迹潭心日暖長蛟涎射工巧伺遊人影&KR0275;母偏¶
<pb:KR2k0054_WYG_124-1b>¶
驚旅客船從此憂來非一事豈容華髪待流年¶
南省轉牒欲具注國圖令畫通風俗故事¶
¶
　　聖代題封盡海壖狼荒猶得紀山川華夷圖上應¶
初録風土記中殊未𫝊椎髻老人難借問黄茆深¶
洞敢留連南宫有意求遺俗試檢周書王會篇¶
登栁州城樓寄漳汀封連四州¶
¶
　　城上髙樓接大荒海天愁思正茫茫驚風亂颭芙¶
蓉水宻雨斜侵薜荔牆嶺樹重遮千里目江流曲¶
<pb:KR2k0054_WYG_124-2a>¶
似九廽腸共來百粤文身地猶自音書滯一郷¶
栁州寄丈人周韶州¶
¶
　　越絶孤城千萬峯空齋不語坐髙舂印文生緑經¶
旬合硯匣留塵盡日封梅嶺寒烟藏翡翠桂江秋¶
水露鰅鱅丈人本自忘機事為想年來憔悴容¶
栁州城西北隅種柑樹¶
¶
　　手種黄柑二百株春來新葉徧城隅方同楚客憐¶
皇樹不學荆州利木奴幾歲開花聞噴雪何人摘¶
<pb:KR2k0054_WYG_124-2b>¶
實見垂珠若教坐待成林日滋味還堪養老夫¶
栁州峝氓¶
¶
　　郡城南下接通津異服殊音不可親青箬裹鹽歸¶
峝客綠荷包飯趂墟人鵞毛禦臘縫山罽雞骨占¶
年拜水神愁向公庭問重譯欲投章甫作文身¶
¶
　　鬼門關　　　　　　　　　　　李徳裕¶
¶
　　嶺外中分路轉迷桄榔樹葉暗前溪愁衝毒霧逢¶
蛇草畏落沙蟲避燕泥五月畬田收火米三更津¶
<pb:KR2k0054_WYG_124-3a>¶
吏報潮雞不堪腸斷思鄉處紅槿花中越鳥啼¶
¶
　　送杜秀才徃桂林　　　　　　　許　渾¶
¶
　　桂州南去與誰同處處山連水自通兩岸曉烟千¶
里草半帆斜日一江風瘴雨欲來楓樹黒火雲初¶
起荔枝紅愁君路逺銷年月莫滯三湘五嶺中¶
¶
　　贈容南韋中丞　　　　　　　　陳　陶¶
¶
　　普寧都䕶軍威重九譯梯航壓要津十二銅魚尊¶
畫㦸三千犀甲擁朱輪風雲已静西山冦閭井全¶
<pb:KR2k0054_WYG_124-3b>¶
移上國春不獨來蘇𤼵歌咏天涯半是泣珠人¶
和容南韋中丞題瑞亭白燕白䑕六眸龜嘉蓮¶
伏波恩信動南夷交阯喧傳四瑞詩燕䑕孕靈褒¶
上徳龜蓮増耀答無私迴翔雪侣窺簷處照映紅¶
巢出水時盡寫流𫝊在軒檻嘉祥從此百年知¶
¶
　　桂江　　　　　　　　　　　　曹　松¶
¶
　　未識佳人尋桂水水雲先觧傍壺觴筍林次第添¶
斑竹雛鳥參差䕶錦囊乳洞此時連越井石樓何¶
<pb:KR2k0054_WYG_124-4a>¶
日到仙郷如飛似墮皆青壁畫手不如元化强¶
¶
　　趙觀文重試及第　　　　　　　褚　載¶
¶
　　一枝仙桂兩回春始覺文章可致身已把色絲邀¶
上第又將彩筆冠羣倫龍泉再淬方知利火浣重¶
燒轉見新今日舉頭看御榜大能榮耀苦心人¶
¶
　　謁堯帝廟　　　　　　　　　軒轅彌明¶
¶
　　祖龍開國盡遐荒廟建唐堯鎮此邦山捲白雲朝¶
帝座林疎紅日列仙幢巍巍聖蹟陵崧嶠蕩蕩恩¶
<pb:KR2k0054_WYG_124-4b>¶
波洽桂江瞻仰威靈共囘首紫霞深處鎻軒窻¶
¶
　　南遊　　　　　　　　　　　　曹　唐¶
¶
　　興盡南遊卒未廻水工舟子不須催正思碧樹關¶
心句難放紅螺蘸甲杯漲海潮生隂火滅蒼梧風¶
煖瘴雲開蘆花寂寂月如練何處笛聲江上来¶
¶
　　晚次湘源　　　　　　　　　　張　泌¶
¶
　　烟郭遥聞向晚雞水平舟静鼓聲齊髙林帯雨楊¶
梅熟曲岸籠雲謝豹啼二女廟荒汀樹老九疑山¶
<pb:KR2k0054_WYG_124-5a>¶
碧楚天低湘南自古多離怨莫動哀吟使客悽¶
¶
　　疊秀山　　　　　　　　　　(宋)周　渭¶
¶
　　平生賦性愛觀瀾今日登臨疊秀山天錫卦爻分¶
象外地將圭笏出人間昭州水遶孤城小五嶺山¶
髙衆垤難極目紫宸何處是碧雲深處珮珊珊¶
¶
　　楚南偉觀樓　　　　　　　　　栁　開¶
¶
　　洗盡蠻烟几案空登臨直見楚山雄坐當鴻鵠髙¶
飛處身在乾坤灝氣中木落有情瞻北闕霜輕無¶
<pb:KR2k0054_WYG_124-5b>¶
夢入西風凭欄自是蓬瀛客獨對瀟湘興未窮¶
¶
　　表弟李宗元知桂州陽朔縣　　　楊　億¶
¶
　　桂林陽朔溪山秀莫歎迢迢五嶺南百里字人須¶
敏政千金酌水更懲貪鳴榔下瀨潮程逺曵彩升¶
堂夀讌酣逺地民淳無牒訴縣齋終日好清談¶
¶
　　龍隠巖　　　　　　　　　　　張　田¶
¶
　　龍隠晦㝠時莫考龍驤拏攫迹堪驚孔明久卧養¶
全徳老子忽飛歸太清溪上一天常氣勝洞中六¶
<pb:KR2k0054_WYG_124-6a>¶
月自寒生至人不得無情處甘澤年年灑百城¶
¶
　　入桂林　　　　　　　　　　　陶　弼¶
¶
　　滿耳洋洋分嶺泉早秋時候晚凉天稻花斑白初¶
經雨竹色青蒼薄帯烟安得孤臣能慮患不勞明¶
主更憂邉東坡故老知誰在望我車塵若望仙¶
題陽朔縣舍¶
¶
　　石壁深深繞縣衙不離牀袵見烟霞民耕紫芋為¶
朝食僧煮黄精代晚茶瀑布聲中窺案牘女蘿隂¶
<pb:KR2k0054_WYG_124-6b>¶
裏勸桑麻欲知言偃絃歌處水墨屏風數百家¶
畬田過雨小溪渾逺近雲峯互吐吞殊俗易昏三¶
里霧陽崖忽露一家村桂花香裏尋僧寺榕葉隂¶
中掩縣門井稅未輸兵甲後心勤撫字且休論¶
¶
　　賔州閱武堂¶
¶
　　南嶠風雲久肅清壊溝殘壘號昇平官曹惟識簿¶
書字民俗不知金鼓聲徃歲忽𫝊南詔檄近時方¶
築伏波營安城太守深邉計䓿蓞花開閱水兵¶
<pb:KR2k0054_WYG_124-7a>¶
龍州秀嶺¶
¶
　　路隨雲磴石梯行限隔華夷天意明自與大君為¶
外屏何勞諸將作長城福民可拜三公爵夀聖能¶
呼萬嵗聲海國末疆崖石老待誰来此勒功名¶
思甘泉水寄通判景範梁屯田¶
¶
　　二井鑿通千佛塔七元流濟萬人家波心不動青¶
天色井口常飛白雪花見釀宜成殘臘酒聽煎尤¶
焙早春茶歸時覺久添新歳羞向寒青照鬢華¶
¶
<pb:KR2k0054_WYG_124-7b>¶
　　白龍洞　　　　　　　　　　　鄒　浩¶
¶
　　洞門寂寂晝常隂誰識行天濟物心金翅影沉超¶
永刦玉毫光現契圓音滂沱普潤三千界靉靆濃¶
興一萬尋天子六龍方在御不應頭角閟幽深¶
¶
　　周御史廟¶
¶
　　忠言直節動天聰名在昇平北斗中隂徳久宜家¶
有後光靈今與國無窮庭前烏集當年陌門外風¶
生舊日驄公不世情應我顧一觴聊復以誠通¶
¶
<pb:KR2k0054_WYG_124-8a>¶
　　緑珠井¶
¶
　　玊容捐委畫樓塵一死甘酬石氏恩賽笛有聲𫝊¶
烈節明珠無淚逐香魂雲寒雙嶺虛歸鶴夜静孤¶
村只斷𤠔試向緑蘿尋舊迹古碑遺井見清源¶
讀丘濬寺丞天繪亭記(丘侯慶厯中進觀風感事詩百篇責為昭州職官州¶
人尚有識之者云剛果難犯世傳其得道尸觧莫知所在)¶
¶
　　襟懐落落富經綸造命竒窮道不伸詩以百篇天¶
上獻身為萬里幕中賔每聽故老談風節尚有遺¶
<pb:KR2k0054_WYG_124-8b>¶
文照水濵聞說神逰已無閡想經山頂亦逡廵¶
讀龍圖梅公瘴說¶
¶
　　市門隠去不知年蔽芾甘棠䕃樂川五瘴作時雖¶
不染一篇留誡指其然直須鏤版人皆與庶使綿¶
軀病可痊更有竒方公未說上醫醫國許心傳¶
¶
　　桂林道中　　　　　　　　　　李　綱¶
¶
　　時危逺謫墮南蠻猶在乾坤覆載間瘴雨嵐烟殊¶
氣候玊簮羅帶巧溪山桄榔葉暗傷心碧躑躅花¶
<pb:KR2k0054_WYG_124-9a>¶
開滿目斑惟有月華依舊好清輝應與照雲鬟¶
桂林山水久聞風身世茫然墮此中日暮碧雲濃¶
作朶春深稚筍翠成叢仙家多住空明洞客夢來¶
遲羣玊峯雁蕩武夷何足道千巖元是小玲瓏¶
¶
　　象州道中¶
¶
　　路入春山春日長穿林渡水意徜徉溪環石筍横¶
舟小風落林花撲馬香山鳥不知興廢恨嶺雲自¶
覺去来忙炎荒景物隨時好何必深悲瘴癘郷¶
¶
<pb:KR2k0054_WYG_124-9b>¶
　　次貴州¶
¶
　　青楓夾道鷓鴣啼古郡荒凉接島夷陸績故城依¶
石巘葛洪遺竈俯江湄光風冉冉吹香草烟雨濛¶
濛濕荔枝欲作終焉卜居計自應句漏不吾欺¶
¶
　　和陳倩曽公巖韻　　　　　　　曾　布¶
¶
　　從事區區厭獨賢尋幽深入翠㣲間旋開榛莽東¶
郊路偶得神仙舊隠山都嶠三天臨瘴水靈巖十¶
里接溪蠻何如咫尺鄰風穴杖屨時時一徃還¶
¶
<pb:KR2k0054_WYG_124-10a>¶
　　寄桂州張諫議和永叔　　　　　王　鞏¶
¶
　　桂林太守幾時行泛汴桃花浪已騰目極雲隂低¶
逺樹夜寒風急亂春燈巢鳴翡翠愁無限水宿鴛¶
鴦冷不勝陽朔山前好峯嶺為公憐愛萬千層¶
¶
　　題曽公巖　　　　　　　　　　劉宗傑¶
¶
　　謝公髙興在東山尋得仙巖郡邑邉萬朶連峯凝¶
碧乳一溪鳴玊逗寒泉由來物外無塵景須信壺¶
中有洞天嶺服已安褒詔近莫將歸夢更留連¶
¶
<pb:KR2k0054_WYG_124-10b>¶
　　靈巖山　　　　　　　　　　　王安中¶
¶
　　鑿破巓崖透碧流小舟輕泛入深幽石鱗映水玻¶
瓈皺山勢凌空翡翠浮雲䕶淵泉晴欲雨寒生洞¶
府夏成秋停橈峭壁題名姓醉墨淋漓記此游¶
假守吕叔恭游中隐巖無名洞坐客鄱陽朱國輔¶
云此洞未有名因公而題欲名曰吕公巖予未敢¶
披襟而劉子思陳朝彦皆曰甚當戲書五十六字¶
¶
　　鑱於石壁間紹興甲戌季春七日　吕愿中¶
¶
<pb:KR2k0054_WYG_124-11a>¶
　　䕶田緑水轉山樊滴翠羣峯列巨杉洞外僧藍侵¶
斗漢澗邉人迹隔仙凡深深雲谷春常在寂寂松¶
扉夜不緘此處得名爰自我要須題作吕公巖¶
¶
　　雉山寺青蘿閣　　　　　　　　孫　覿¶
¶
　　蠻烟避謗三年過野寺尋僧半日閒小檻吹香花¶
漠漠斷崖潄碧水潺潺桄榔葉底秋聲滿栢子烟¶
中午夢還便擬買舟隨釣叟一蓑烟雨繫蒼灣¶
¶
　　鹿鳴宴　　　　　　　　　　　張　栻¶
¶
<pb:KR2k0054_WYG_124-11b>¶
　　從昔山川誇八桂只今文物盛南州秋風萬里携¶
書劍春日端門拜冕旒聖世取才先實用儒生報¶
國豈身謀且看廷䇿三千字為寫平時畎畝憂¶
九日登千山觀¶
¶
　　清晨領客上巉巖前路衣襟濕翠嵐九日開樽仍¶
絶景西風欹㡌且髙談地形盤薄一都會山色周¶
遭萬玉簪却指飛鴻烟漠漠故園茱菊老江潭¶
送韓宜州¶
¶
<pb:KR2k0054_WYG_124-12a>¶
　　頃年未識宜州面已信諸賢品藻公幕下從容逢¶
益友胷中骯髒本家風一麾且與寛彫瘵華髪應¶
無慕勇功從古安邊須自治人情初不間華戎¶
¶
　　題湘山大施堂(山中祖師號無量夀真身塔在焉)　范成大¶
¶
　　重倚春林淚竹枝南遊風物鬢成絲難尋桂嶺千¶
峰夢更了湘山一段竒來去别無心外法行藏休¶
問塔中師若論大施門前事竿木逢塲且賦詩¶
癸水亭落成示坐客長老之記曰癸水繞東城永¶
<pb:KR2k0054_WYG_124-12b>¶
不見刀兵余作亭于水上詳具記中¶
¶
　　天將福地鞏嚴城形勝山川表裏明舊說桂林無¶
瘴氣今知灕水辟刀兵雲深銅柱邉聲樂月冷珠¶
池海面平願挽江流接河漢為君直北洗欃槍¶
¶
　　淳熈甲午桂林鹿鳴燕輙賦小詩勸駕¶
¶
　　維南吾國最多儒聳看迢迢賦隴書竹實秋風辭¶
穴鳳桃花春浪脫淵魚月宫移種新栽桂江水朝¶
宗舊鑿渠况有狀頭坊弁在明年應表第三閭(自註¶
<pb:KR2k0054_WYG_124-13a>¶
今歲復朝宗古渠以應文章應舉之䜟趙觀文王世則皆郡人魁天下)¶
¶
　　題融州城樓　　　　　　　　　陳　藻¶
¶
　　除却譙樓環&KR0492;舍蕭條市井客懐悲髙髙下下山¶
無數淺淺深深江有時大布紅裙猺女著半規白¶
扇野人持城中昨夜亡羊豕聞得誰家虎入籬¶
客中書事¶
¶
　　千載蠻風尚有存此來聞見不堪論豬膏澤髪湘¶
南婦牛渤塗門嶺右村行客下牀調瘴藥吏人提¶
<pb:KR2k0054_WYG_124-13b>¶
甕灌蔬園豈無佳麗堪娛目别有淒涼只斷魂¶
¶
　　伏波巖　　　　　　　　　　　朱晞顔¶
¶
　　天斵神剜不記年洞中風景異塵寰江波蕩漾青¶
羅帯崖石虛明碧玉環地接三山真蹟在天連合¶
浦寶珠還重來恍似乗槎到慚愧雲門夜不關¶
洞底石間得枯木一株花葉咸無而枝榦峭㧞如¶
峴山晉栢盖石之精英凝結而成光澤瑩潔不減¶
氷玊扣之其聲鏗然珊瑚不足道因成鄙句刻之¶
<pb:KR2k0054_WYG_124-14a>¶
八桂堂下巖石間以識歲月云慶元改元小春吉¶
日¶
¶
　　天教海若效珍祥不與千林春競芳擲地遺音清¶
戞玉凌雲直榦凛凝霜誰浮鯨海星槎到猶帯蟾¶
宫月桂香冶葉浮花掃除盡堅髙直欲共天長¶
¶
　　青田巖　　　　　　　　　　　林　岊¶
¶
　　老鶴囬翔去幾年至今巖壑此名傳躋攀分寸疑¶
無路飛入方壺却有天白象緑獅呈怪石神泉深¶
<pb:KR2k0054_WYG_124-14b>¶
洞隠真仙細看滴乳流脂處不是青田是玊田¶
¶
　　清秀山　　　　　　　　　　　方信儒¶
¶
　　尋徧洞天三十六蒼靈獨閟此巖扉旋除野草開¶
新徑遮莫寒藤刺客衣嵗月偶同題壁字烟霞似¶
不放人歸把茅欲作開山主已落瞿曇第二機¶
慶逺龍隠洞¶
¶
　　南山山北北山南一洞中分路口三飛鶴呌雲聲¶
自逺懶龍慳雨睡方酣襄公淡墨留蒼壁太史髙¶
<pb:KR2k0054_WYG_124-15a>¶
風拂翠嵐百尺巖前清絶處道人先我著茅菴¶
¶
　　水月洞　　　　　　　　　　　張自明¶
¶
　　癸水江頭石似浮銀河影裏月如鈎無人弄杵㸔¶
蟾兎有客乗槎訪斗牛自古鵲橋傳七日何年桂¶
子落三秋金輪待欲常無缺玉斧仍須妙手修¶
¶
　　桂林寧夀寺　　　　　　　　　張湖山¶
¶
　　丹級纔升四望賖香消無復夢豪華向來馬氏殫¶
禪力要擬龍宫作佛家樹老烟霜臺殿古石封苔¶
<pb:KR2k0054_WYG_124-15b>¶
蘚井欄斜上人不用蓮花漏自有林梢報曉鴉¶
¶
　　舜洞秋風　　　　　　　　　(元)吕思誠¶
¶
　　西風颯颯桂林秋萬疊雲山舜洞幽曉氣沿崖秋¶
色冷涼颷吹樹桂香浮輕揺斑竹江頭恨逺送蒼¶
梧天外愁一旦薫風隨律變露華山色滿南州¶
¶
　　東渡春瀾¶
¶
　　東門東渡栁青青雨後晴瀾春水生月影流来波¶
影碧浪花飛起雪花輕漣漪忽動魚翻藻浩蕩初¶
<pb:KR2k0054_WYG_124-16a>¶
開鳬啑萍終日静觀還有得層層天色一舟横¶
¶
　　全州　　　　　　　　　　　　陳　孚¶
¶
　　城郭依稀小畫圖佛光猶照鐡浮屠斑斕歸洞見¶
盤瓠格磔滿林聞鷓鴣蒸水北吞雙練急湘山南¶
聳一螺孤停鞭欲問炎州事不奈侏離見矮奴¶
¶
　　馬平謁栁侯廟¶
¶
　　詞華一代日星尊茶臼村童儼尚存山左竟令驅¶
癘鬼庭中已悔乞天孫善和里隔生前淚文恵祠¶
<pb:KR2k0054_WYG_124-16b>¶
封死後魂欲奠荔蕉不知處滿池榕葉擁朱門¶
¶
　　興安縣　　　　　　　　　　　傅若金¶
¶
　　亂峯如劍不知名篁竹蕭蕭送驛程轉粟未休灕¶
水役負戈猶發夜郎兵百蠻日落朱旗暗五嶺風¶
來畫角清空使腐儒多感慨西南羣盜幾時平¶
¶
　　桂林喜吕仲實僉憲至¶
¶
　　正月交州奉使歸忽聞鞍馬𤼵王畿嶺南瘴雨開¶
銅柱江上春雲逐繡衣草熱蟲蛇常並出樹深豺¶
<pb:KR2k0054_WYG_124-17a>¶
虎近皆肥明朝按節勞咨訪邉郡於今未觧圍¶
¶
　　謁羅池廟¶
¶
　　栁州刺史愛羅池廟食千秋傍水涯隔坐桄榔風¶
瑟瑟近簷橄㰖露垂垂唐碑載事班前史楚曲迎¶
神叶古詞欲借題籖卜行役秪慚巫祝强知詩¶
¶
　　書南寧驛¶
¶
　　嵗晚驅馳憶帝京北風回首重關情中天日月迴¶
金闕南極星辰繞玊衡父老尚煩司馬檄蠻夷須¶
<pb:KR2k0054_WYG_124-17b>¶
用伏波兵也知文徳能柔逺傳道新恩欲罷征¶
¶
　　劉仙巖　　　　　　　　　　　雅勒呼¶
¶
　　削雲千丈倚蒼崖箭括通天一竅開草樹隂森藏¶
洞府烟霞縹緲䕶樓臺白雲已向空中去黄鶴時¶
聞月下來欲問仙翁借笻竹凌髙長笑望蓬莱¶
¶
　　籌邉樓　　　　　　　　　　　劉懐逺¶
¶
　　峥嶸樓閣壓雲端江北江南指顧間萬里風烟堯¶
宇宙一時人物漢衣冠悠揚鼓角驚蠻膽縹緲旌¶
<pb:KR2k0054_WYG_124-18a>¶
旗擁將壇簾捲畫欄春晝永不須烽火報平安¶
¶
　　安南進奉使題桂林驛　　　　　黎　崱¶
¶
　　楊栁長亭又短亭春風吹斾著江城無人相識客¶
對客有事可知情度情千里郷心蝴蝶夢一船客¶
緒鷓鴣聲不知擁節明朝去又是烟波幾日程¶
踏盡崔嵬路幾千停車逆旅自年年安危非我所¶
能及語黙隨人深可憐澆破郷心桑落酒吟消客¶
恨草堂篇自憐補國無絲髪兩度春風馬一鞭¶
¶
<pb:KR2k0054_WYG_124-18b>¶
　　御製征南詩　　　　　　　　(明)太　祖¶
¶
　　大將南征膽氣豪腰懸秋水吕䖍刀馬鳴甲胄乾¶
坤静風動旌旗日月髙世上麒麟終有種穴中螻¶
蟻更何逃大標銅柱歸來日庭院春深慶百勞詠¶
栁州城戍守¶
¶
　　城居邉徼壘遐荒烟瘴盈眸癘氣忙旦暮海風揺¶
屋樹春秋溪水泛灕檣思軍久戍炎蒸地重鎮還¶
勞綏輯腸但願昊穹舒造化洗清鬰結利同郷¶
¶
<pb:KR2k0054_WYG_124-19a>¶
　　弔都事趙元龍　　　　　　　　劉三吾¶
¶
　　白頭從事紫薇垣一死能令我道存赴水何慙汨¶
羅叟裹尸竟在伏波門他年作傳須朋友此日承¶
家有弟昆誰使甄侯諸將吏皆能盡節報君恩¶
¶
　　伏波廟　　　　　　　　　　　張以寧¶
¶
　　邕州江上古祠宫傳是當年矍鑠翁丹荔黄蕉長¶
盛祭緑沉金鎻尚英風灘聲夜帶軍聲壯嵐氣秋¶
隨劍氣空莫羡少游郷里志封侯廟食至今雄¶
¶
<pb:KR2k0054_WYG_124-19b>¶
　　梧州即景¶
¶
　　蒼梧南去近天涯六士三陳昔此家水合牂江通¶
漲海山來桂嶺接長沙祥光夜認司空劍爽氣秋¶
迎博望槎擬欲朗吟亭上客春風歸看碧桃花(自註¶
劍光乃漢趙佗埋劍處司空博望皆吾家故事借用)¶
¶
　　築興安堤　　　　　　　　　嚴震直¶
¶
　　嶺外河堤築已堅促裝歸去去朝天桃花滿路落¶
紅雨楊栁夾堤生翠烟黎庶勤勞功幸就清朝治¶
<pb:KR2k0054_WYG_124-20a>¶
化徳為先老臣自媿恩無報但祝皇圖億萬年¶
¶
　　將至藤州喜賦　　　　　　　　劉　崧¶
¶
　　孤城隠隠見中流八槳翩翩送客舟山擁瘴烟迷¶
栁硐水穿石磧下梧州寒暄異景愁深入言語殊¶
方强笑酬莫歎羈懐勞北望且勤王事賦南遊¶
¶
　　送楊九思赴廣西都尉經歴　　　貝　瓊¶
¶
　　卭笮康居路盡通西南開鎮兩江雄漢家大將推¶
楊僕蠻府參軍見郝隆象迹滿山雲氣白雞聲千¶
<pb:KR2k0054_WYG_124-20b>¶
戸日車紅明珠薏苡無人辨歸橐他時莫厭窮¶
¶
　　伏波廟　　　　　　　　　　　林　弼¶
¶
　　南征昔日此登臨遺廟空山奠古今萬里風雲常¶
慘澹千章松桂自蕭森麒麟安用丹青像薏苡難¶
誣清白心愁聽烏蠻江上笛夕陽一曲武谿深¶
¶
　　興安道中　　　　　　　　　　楊　基¶
¶
　　青山一半入層雲碧澗千林轉夕曛松碣㸔來多¶
漢刻竹祠隨處是湘君路經猺峝諸峰直泉入灕¶
<pb:KR2k0054_WYG_124-21a>¶
江兩派分莫據孤鞍聽蜀魄野棠疎雨又紛紛¶
¶
　　桂林即興二首¶
¶
　　曽見重華廵狩來灕江廟宇野棠開山無檜栢皆¶
巖穴地有芝苓盡藥材花布短衣齊滕製竹皮長¶
㡌覆眉裁也應風土交州近丹荔紅椒不用栽¶
江為池塹石為城南去蒼梧兩日程碧殿尚存虞¶
帝像青山不廢伏波名蘭根出土長斜掛榕樹成¶
門却倒生時有苖人與猺女負薪輸布事科征¶
¶
<pb:KR2k0054_WYG_124-21b>¶
　　宿梧州　　　　　　　　　　　任亨泰¶
¶
　　舟泊蒼梧已一更居人無語夜澄澄露華灑面凉¶
如水星影揺波熖似燈幾樹緑雲榕覆岸一雙白¶
雪鷺棲汀明當訪古窮竒玩何處於今有舜陵¶
¶
　　摩天嶺¶
¶
　　當空隠隠翠相磨十萬連山未足多鷹隼摶秋迷¶
樹杪星河向夜掛巖阿可憐霧黛雲鬟好奈此蠻¶
烟癘氣何今日風前交阯路幾回目送馬蹄過¶
¶
<pb:KR2k0054_WYG_124-22a>¶
　　入義寧山中　　　　　　　　　藍　智¶
¶
　　疎篁古木抱雲岑野店山橋入桂林青草江山春¶
瘴裏落花風雨夜寒深一官便擬歸田計萬里長¶
懐戀闕心却憶故人霄漢上霜臺翠栢曉森森¶
¶
　　潯州司中　　　　　　　　　　王　佑¶
¶
　　青山積翠壓城頭四月髙堂氣似秋藤峽西連猺¶
峝險栁江下合鬱林流茅茨繞郭炊烟起榕葉盈¶
庭宿雨收昨日歴階雙拜跪安南貢使入中州¶
¶
<pb:KR2k0054_WYG_124-22b>¶
　　題飛雲山　　　　　　　　　　曽才魯¶
¶
　　嵂崒峯巒氣勢雄雲舒霞捲影玲瓏巨人迹在千¶
層石扶禄祠連一徑松鶴唳風聲秋嶠外鴉飛虹¶
影夕陽中晴看宛若芙蓉帳壓倒羅浮第一峯¶
¶
　　至桂林　　　　　　　　　　　陳　璉¶
¶
　　桂林景物最宜人况復清時雨露新昭代禮文初¶
復古一冬天氣暖如春衣冠士俗從來盛庠序儒¶
風自昔淳我忝一官司教鐸期將斯道覺斯民¶
¶
<pb:KR2k0054_WYG_124-23a>¶
　　伏波祠懐古　　　　　　　　　鄭　定¶
¶
　　荒祠衰草已淒然猶有居人話昔年銅鼓苔生秋¶
雨後石牆花落夕陽邊竹書早著平蠻䇿沙井空¶
餘飲馬泉詞客經過休感慨雲臺麟閣總寒烟¶
¶
　　七星巖　　　　　　　　　　　解　縉¶
¶
　　早飯行春桂水東野花榕葉露重重七星巖窟篝¶
燈入百轉縈廻徑路通石溜滴餘成物象古潭深¶
處有蛟龍却歸為恐衣沾濕洞口雲深日正中¶
¶
<pb:KR2k0054_WYG_124-23b>¶
　　平樂偶成¶
¶
　　平樂孤城倚鳳凰桂江東下入南荒考槃澗逺度¶
寒月火熖山危下夕陽賈客鹽船苳葉緑野人籬¶
落菜花黄春風細草茸茸錦洗盞停橈百和香¶
¶
　　蒼梧即事¶
¶
　　蒼梧城北繫龍洲水接天南日夜流冰井鱷池春¶
草合火山蛟室夜光浮千家竹屋臨沙嘴萬斛江¶
船下石頭欹枕夢囬雲漢近珮聲猶在鳳凰樓¶
<pb:KR2k0054_WYG_124-24a>¶
桂嶺東來下惡灘蒼梧細柳綵雲間拍天二水通¶
交廣聳日髙城跨北山茅屋竹牌依古瀨筒槽漁¶
艇滿江灣驛亭笳鼓中宵𤼵又報南天使節還¶
¶
　　蒼梧八景¶
¶
　　千古蒼梧劍氣明白雲深鎻鶴回程孤洲繫住龍¶
潛伏雙井中分水濁清牛糞黄金遺古迹魚生丙¶
穴出嘉亭鱷魚已去無消息皓月清風一舜庭¶
¶
　　過思明府¶
¶
<pb:KR2k0054_WYG_124-24b>¶
　　太子泉頭曙色開仙桃花影覆層臺摩天嶺勢龍¶
驤去交阯人從鳥道來蕃族金符猶什襲漢庭銅¶
柱久荒摧西風笳鼓連雲起十萬山中獵騎回¶
¶
　　龍灣　　　　　　　　　　　　傅維宗¶
¶
　　石窟藏靈自古聞碧波無底浸江濵水枯忽漲二¶
三尺嵗熟加收四五分神物蜿蜒盤地軸靈光歘¶
熖動天文太平有象今全見白日晴嘘五色雲¶
¶
　　過蒼梧　　　　　　　　　　　黄　福¶
¶
<pb:KR2k0054_WYG_124-25a>¶
　　聖恩浩浩諭丁寧使節煌煌益勵精八桂客居秋¶
十日九疑舟泊月三更炎蒸地許調和節呰窳人¶
宜役使輕願我師平交土甲喜看遐邇樂深耕¶
¶
　　白馬祠　　　　　　　　　　　王　清¶
¶
　　狀元遺廟枕江頭白鳥無聲水自流一代文章超¶
翰苑千春香火祀炎州𤣥猿嘯罷青山暮白馬飛¶
來碧樹秋幾度漁翁沙上泊斷歌明月使人愁¶
¶
　　和栁子厚登栁州城樓　　　　　嚴　貞¶
¶
<pb:KR2k0054_WYG_124-25b>¶
　　獨上層樓望海天異郷愁思正茫然溪雲暝帯桄¶
榔雨野日晴銷薜荔烟百粤湖山通絶徼半江菰¶
米熟秋田舊游别後多零落目斷滄波祗自憐¶
¶
　　平樂府　　　　　　　　　　　龍　瑄¶
¶
　　淒淒烟雨嶺南天翠壁青林斷復連山縣總荒兵¶
火後土民還住賊巢邉車筒晝夜翻江水刀具春¶
秋種石田幸際時和太平日不須雞骨預占年¶
¶
　　潯州晚眺　　　　　　　　　　章　敞¶
¶
<pb:KR2k0054_WYG_124-26a>¶
　　山遶孤城水遶川東吳風景尚依然霜前黄葉餘¶
殘照角外更樓起暮烟簫鼓暫忘南徼路綺羅還¶
憶鑑湖船衡陽過後無來鴈目斷音書若箇邉¶
¶
　　樂川　　　　　　　　　　　　唐　復¶
¶
　　百折潺湲遶郡流波浮鴨緑影涵秋沙痕細漾春¶
風軟藍色㣲拖宿雨收桂嶺烟嵐行客夢剡溪風¶
雪故人舟臨流幾欲乗清興何似星槎泛斗牛¶
¶
　　思恩靖逺峯　　　　　　　　　揭　稽¶
¶
<pb:KR2k0054_WYG_124-26b>¶
　　北眺竒峯翠接天曽聞此處㑹羣仙乗雲跨鶴人¶
何在仗劍平蠻事可𫝊洞口流泉清潄玊波心芳¶
樹緑含烟元戎去後干戈息共樂雍熈大有年¶
¶
　　平南風景　　　　　　　　　　黄潤玉¶
¶
　　聞道平南古鷰州燕來燕去自春秋天時既正山¶
無瘴地脉鍾靈水順流文到梁公登上第學從程¶
子紹前修秪今可喜遺風在禮樂絃歌樂未休¶
¶
　　都嶠山　　　　　　　　　　　袁　衷¶
¶
<pb:KR2k0054_WYG_124-27a>¶
　　繡江東望聳羣峰玊削芙蓉紫翠重瑶草瓊芝春¶
不老石臺蘿徑晝長封巖前風煖棲𤣥鶴洞口雲¶
深卧老龍鳳去聲遙丹竈冷我來何處覓仙蹤¶
¶
　　犀牛井¶
¶
　　稜稜石竅附巖隈造化何年巧鑿開一脉靈湫消¶
復長半泓神液去還來盈虛氣類旋潮信呼吸聲¶
如動地雷坐倚雲根毛骨竦恍疑飛歩到蓬莱¶
¶
　　遊羅叢巖　　　　　　　　　　楊　濂¶
¶
<pb:KR2k0054_WYG_124-27b>¶
　　巖壑隂隂鎻薜蘿洞門偏有月明多光生寳殿揺¶
金碧影落寒潭瑩玊波孤鶴夢回棲不定羣鴉驚¶
起去還過行當携手山亭上坐對嬋娟問若何¶
¶
　　題控粵亭(成化二年冬宿重兵蒼梧構亭而作)　　　韓　雍¶
¶
　　開府蒼梧構野亭旌麾駐此喜時寧全收百粤歸¶
王化遙制諸蕃貢帝庭霜氣飛來江月白瘴烟消¶
盡海天青丈夫有志堪輿内豈獨燕然可勒銘¶
成化二年春王師平南夷而釋其降七月班師既¶
<pb:KR2k0054_WYG_124-28a>¶
斷藤峽偽降元兇侯鄭昂王牛兒誘黨復叛偷攻¶
潯江不利遁過潯江之南移檄撫招執迷不從復¶
偷刦北流容縣惡極罪大不可容廼于是歲十一¶
月躬督諸將將兵掎角進剿甫三月已俘鄭昻至¶
軍寘諸重典牛兒亦授首斬其黨四千九百有竒¶
歸所掠士民子女二千七百人潯梧髙雷亷諸處¶
地方復寧誠朝廷威徳所致也師還駐蒼梧登控¶
粤亭讀張方伯廷璽所作亭記紀此出師有舉網¶
<pb:KR2k0054_WYG_124-28b>¶
竭澤之言&KR0060;歎古之賢將相奉辭伐罪未嘗妄殺¶
人以要功竭澤豈忍言然是賊也毒虐無極㝠頑¶
不悔與潮之鰐魚無異不盡戮則吾民之患不已¶
古今人行事凡所以除患救民豈得已哉因賦比¶
體詩一章書之亭中明著聖天子命將出師滅賊¶
之本末傳示來世¶
¶
　　放生池裏盡昏昏鰐尾重摇苦噬吞觸網竟歸堯¶
佐手投文虛負退之恩惡溪千里空流血澤國三¶
<pb:KR2k0054_WYG_124-29a>¶
軍厭食飱還理任公舊鈎釣相期收取北溟鯤¶
¶
　　聞從者談土俗寫懐柬王憲僉　　劉大夏¶
¶
　　邕州壤地接交南淒楚夷風不忍談男女歌謡成¶
𢀿禮宫民爾汝集茅菴瘴來山谷雲應黒毒入溪¶
河水盡藍漂泊獨憐吳楚客故園回首意何堪¶
田州發船顧夷民有感¶
¶
　　滿城良賤立沙頭相對難言獨上舟天下有生皆¶
我類眼前無計為渠謀狄青何日能平賊李廣逢¶
<pb:KR2k0054_WYG_124-29b>¶
時定拜侯回首篷窻倍惆悵淚痕非為别情留¶
¶
　　控粵亭　　　　　　　　　　　王　祐¶
¶
　　一亭突兀鎮梧山氛祲潜銷氣槩間玊帳宏開威¶
令肅虎牙森衛鼓鞞閒坐招降冦分符去立待游¶
兵報㨗還駐節此中勞控制不因風景漫躋攀¶
¶
　　同栁州守柳廷文練民欵(西廣民兵曰欵)　桑　悦¶
¶
　　朱盔皂甲盡貔貅呼噪潯江水倒流自古農夫皆¶
戰卒扵今太守即諸侯兩行旌斾依山麓千騎弓¶
<pb:KR2k0054_WYG_124-30a>¶
刀擁道周老倅幾番陪簡閱醉歸剪燭看銀鈎¶
趂墟¶
¶
　　憧憧來徃趂墟辰細嚼㯽榔血點唇花布抹頭多¶
獞老青巾撮髻是軍人束来甘蔗如修竹老去藤¶
香作降其夷俗不知文化近何時弓弩暫離身¶
過十二磯(在梧州)¶
¶
　　亂石危磯急瀨聲扁舟汎汎水中萍月當秋夜十¶
分白天到遐荒一様青引路哨船鳴鼓吹前山軍¶
<pb:KR2k0054_WYG_124-30b>¶
堡出旗旌回頭便有開懐處無數峯巒列翠屏¶
記獞俗六首¶
¶
　　動講襄公九世讐通情洗面只償牛(以陪禮為洗面)親鄰¶
相助歌迎鬼(冬月歌舞迎鬼賽神殺牛豕數十親鄰各携牲口來助)男女分¶
行戲打毬赴敵䕶頭裝鳳翅占疑隨手擲雞頭幾¶
回緝事軍先覺木刻傳村有别謀¶
¶
　　飲食行藏總異人衣襟刺繡作文身䑕毛火净連¶
皮炙牛骨糟酣似酒醇小語相侵隨致怨清歌互¶
<pb:KR2k0054_WYG_124-31a>¶
答自成親(謂唱歌為唱歡)趂墟亦有能裝束數朵銀花綴¶
網巾¶
¶
　　山深路逺不通鹽蕉葉燒灰把菜醃女髻風鬟純¶
黒綰男頭雨笠盡紅尖租田亦與人分榔(民夷皆云分禾¶
為分榔)摘穟惟將手當鎌間有十冬&KR2796;賦役欲詢無¶
計召交譚(栁人名排年里長為十冬)¶
¶
　　村村竹木占山郷屢殺人民似犬羊冬盡水乾兼¶
送哨春來箐宻喜裝塘能通官語惟村老慣結同¶
<pb:KR2k0054_WYG_124-31b>¶
年是熟商(稱相交者為同年)夫子居夷心一片清燈閒坐¶
細思量¶
¶
　　除夜雙盤貯鷓鴣清晨蟻集看何如(除夜置油炙鷓鴣二盤扵¶
地早看集黄蟻多則軍强黒蟻多則獞强)斫牛伏地心先動(欲行刦以利刃斫牛¶
跳躍則止)牽犬登山樂事多毒藥煎成封弩箭純綱煉¶
就作干戈殺人毎講陪頭物有數從來實不孚(如講¶
十牛凡羊豕俱當牛)¶
¶
　　姓同處處是華宗(稱同姓者為華宗)朝甫先加老喚公(初名¶
<pb:KR2k0054_WYG_124-32a>¶
朝某長名甫某老名公某)三界有靈焉助虐諸馮非祀肯相容¶
只將刦奪為生理亦以均分示至公誰把峯巒齊¶
一剷平疇萬里盡歸農¶
¶
　　桔亭翠栢　　　　　　　　　　盧　瑞¶
¶
　　元戎勲業鎮邊城祠宇森森古栢榮翠黛侵忩蠻¶
雨息緑隂籠砌瘴烟晴出林香氣風前散送晚鐘¶
聲樹裏鳴好是將軍堅節操百年遺愛有餘清¶
¶
　　遊鐵城　　　　　　　　　　　梁　益¶
¶
<pb:KR2k0054_WYG_124-32b>¶
　　踏破蒼苔一徑幽人間信是有丹丘雲開鐵障千¶
尋碧泉落巖扉六月秋仙鶴䕶巢塵不染青牛出¶
峽迹空留遥聞絶頂飛霞珮疑是羣眞拜玉旒¶
¶
　　聳雲樓　　　　　　　　　　　袁　賔¶
¶
　　百里城中百尺樓髙明直欲冠南州九疑山色天¶
邉到五管雲容席上收杜老壯懐多暇日元龍豪¶
氣貫清秋古今俯仰無窮意懐水東南晝夜流¶
¶
　　鬱林即事　　　　　　　　　　黄　鎬¶
¶
<pb:KR2k0054_WYG_124-33a>¶
　　鬱林城抱大容山水色山光指顧間雲起幽巖勾¶
漏洞馬經險道鬼門關空舟郡守名猶在跨鶴仙¶
人去不還石柱烟消烽火息伏波威望壓諸蠻¶
¶
　　蘇太守忞死節　　　　　　　　黎　冕¶
¶
　　斷雲殘照接三湘七里坡前舊戰塲太守何慚真¶
烈士靖州原是古桐郷科名一代風雲外節義千¶
年日月光砥柱中流知有幾史臣端為表綱常¶
¶
　　思恩惠泉　　　　　　　　　　湯　琛¶
¶
<pb:KR2k0054_WYG_124-33b>¶
　　村南小阜出靈源流入城中益湛然時與生民沾¶
惠澤盡知滋味敵甘泉携缾曉汲歸山徑抱甕春¶
耕灌野田我有塵纓未能濯幾時相許到雲邉¶
¶
　　廣西　　　　　　　　　　　　丁養浩¶
¶
　　越絶天南地一陬萬山南去水南流危峯卓㦸千¶
雲上深箐籠烟蔽日頭蠻獠陸梁淹備禦瘴郷凋¶
弊足誅求不堪故壘登臨處戀闕思親總是愁¶
¶
　　遊湘山次韻　　　　　　　　　蔣　冕¶
¶
<pb:KR2k0054_WYG_124-34a>¶
　　我愛奚囊手自提尋幽要與鶴同棲黄龍說法人¶
天外白馬䭾經竺國西澗水長從蒼蘚出峯巒髙¶
與碧雲齊興來拾得春風句直向懸崖石上題¶
¶
　　過邕紀行　　　　　　　　　　姚　鏌¶
¶
　　頻年行部過邕州眼底天光次第收林邑峯髙雲¶
半濕崑崙道險樹偏稠三春野外鳴耕犢十里江¶
干繫客舟况是聖明文化闊絃歌幾處月當樓¶
¶
　　春日湘山登眺　　　　　　　　陳　瑶¶
¶
<pb:KR2k0054_WYG_124-34b>¶
　　古刹幽岑鳥不啼芙蓉一杖俯丹梯烟花縹緲諸¶
天近雲樹蒼茫萬壑低杯渡湘源三峽外燈傳楚¶
塞五陵西莫愁登眺迷歸路蘿月松隂送馬蹄¶
¶
　　和姜應逺平蠻　　　　　　　　何孟春¶
¶
　　記得轅門督戰時琱戈鐵鉞子親麾風雲氣可三¶
軍助文武才應兩鎮知南顧曽紓天子慮中行不¶
忝丈人師勸農可及宣威後蠻地從今重荷犂¶
和練民兵¶
¶
<pb:KR2k0054_WYG_124-35a>¶
　　繡幰秋深課刈蒿丁年多少甲衷袍銅符逺拜雙¶
魚寵刀筆兼收汗馬勞入彀不孤唐進士建牙誰¶
起魏功曹南荒此日煩經畧行有霓旌下寵褒¶
¶
　　南寧二首　　　　　　　　　　王守仁¶
¶
　　一駐南寧五月餘纔因送逺過僧廬浮屠絶壁經¶
殘燹井竈沿村見廢墟撫恤尚慚凋敝後逰觀正¶
及省耕初近聞襁負歸猺獞莫陋夷方不可居¶
勞矣田人莫逺迎瘡痍未定犬猶驚燹餘破屋須¶
<pb:KR2k0054_WYG_124-35b>¶
先緝雨後荒畬莫廢耕歸喜逃亡來負襁貧憐襦¶
袴綴旗旌聖朝恩澤寛如海甑鮒盆魚縱爾生¶
謁伏波廟¶
¶
　　四十年前夢裏詩此行天定豈人為徂征敢倚風¶
雲陣所過須同時雨師尚喜逺人知向望却慚無¶
術救瘡痍從來勝算歸廊廟耻說干戈定四夷¶
樓船金鼓宿烏蠻魚麗羣舟夜上灘月繞旌旗千¶
嶂静風傳鈴拆九溪寒荒夷未必先聲服神武由¶
<pb:KR2k0054_WYG_124-36a>¶
來不殺難想見虞廷新氣象兩階干羽五雲端¶
破斷藤峽¶
¶
　　才看干羽格苖夷忽見風雷起戰旗六月徂征非¶
得已一方流毒已多時遷賔玉石分須早栁慶雲¶
霓怨莫遲嗟爾有司懲既徃好將恩信撫遺黎¶
平八寨¶
¶
　　見說韓公破此蠻貔貅十萬騎連山而今止用三¶
千卒遂爾收功一月間豈是人謀能妙算偶逢天¶
<pb:KR2k0054_WYG_124-36b>¶
助及師還窮捜極討非長計須有恩威化梗頑¶
¶
　　聳雲樓　　　　　　　　　　　區　昌¶
¶
　　新構層樓壯邑觀飛簷髙聳碧雲端清秋著眼海¶
天濶午夜逼人星斗寒宦業未成空自感民生多¶
難敢求安江湖魏闕心無限北望何堪獨倚欄¶
¶
　　林督府平新寧還鎮　　　　　　徐　問¶
¶
　　軍麾虩虩動羊城授鉞宣風仗此行謀國古推方¶
叔壯律師今識丈人貞鯨鯢不鼓滄溟浪狐兎潜¶
<pb:KR2k0054_WYG_124-37a>¶
逃草木兵此日君王緩南顧巖廊虛佇看昇平¶
¶
　　題安逺橋　　　　　　　　　　楊英淑¶
¶
　　百尺危橋俯碧流汀蘭岸芷接芳洲倚欄長笑江¶
天暮拭目遥觀海宇秋幾點漁燈浮水面數聲樵¶
笛過橋頭獨憐身在炎荒逺常有丹心戀帝州¶
¶
　　蒼梧道中　　　　　　　　　　顧應祥¶
¶
　　停杯漫說蒼梧路水急峯髙鳥道㣲薄午桄林猶¶
宿霧深秋稚子只單衣連宵警柝村墟逈隔岸猺¶
<pb:KR2k0054_WYG_124-37b>¶
山草木肥慚愧為儒無短劍倚篷時看白鷗飛¶
横州馬伏波祠¶
¶
　　烏蠻灘上伏波祠萬里南来酹一巵薏苡不妨成¶
貝錦功名終許勒宗彛雲連草樹疑精爽地雜華¶
夷仰䕶持屈指雲臺舊時將幾人廟食尚天涯¶
¶
　　武靖州舊城　　　　　　　　　甘　振¶
¶
　　江上浮雲宿雨晴中原誰復誓澄清虎符此日千¶
金重雉堞何時百堵成要使粤人知漢徳終令南¶
<pb:KR2k0054_WYG_124-38a>¶
土識天聲從今紀得經行處野水孤帆夕照明¶
黔江¶
¶
　　晚風吹度祖生舟意氣終當肅九秋黄帽刺船驚¶
水府錦袍腰箭落旄頭斷藤峽破詩留石細栁軍¶
回劍倚樓西望不勝成激烈兩江横截似襟喉¶
鎮逺樓落成時正徳乙亥重九日房參戎拉予登¶
酌公創建甚多此其一¶
¶
　　竹杖芒鞋快此逰人間好景是清秋平生彭澤東¶
<pb:KR2k0054_WYG_124-38b>¶
籬酒今日潯陽鎮逺樓鼓角吹殘霜月冷金湯隔¶
斷瘴烟收折衝樽爼英雄事剛道輸公第一籌¶
¶
　　夏日登賔州南樓　　　　　　　陳宗徳¶
¶
　　烟樹蒼茫眼界賒樓頭踏遍日西斜雲開逺景㸔¶
林木風帶㣲香渡野花山不斷青連碧漢水微拖¶
緑䕶田家近來喜得邉塵净仰仗兵威鎮泰華¶
¶
　　始至太平　　　　　　　　　　田惟祐¶
¶
　　佐職叨承寵命嘉疎才自合處荒遐郡中編戸惟¶
<pb:KR2k0054_WYG_124-39a>¶
三里城内居民止一家十九縣州環粤徼萬千山¶
水極天涯宦遊到此饒閒暇不負年來兩鬢華¶
¶
　　登立魚峰　　　　　　　　　　戴　欽¶
¶
　　小龍潭上立魚山絶壁懸蘿豈易攀金磴斜分天¶
路轉翠霞髙抱玊峯閒洞中白日憑吞吐江上漁¶
舟自徃還清嘯隨風落牛斗置身遥在五雲端¶
¶
　　富川鐘山　　　　　　　　　　張　祐¶
¶
　　村墟牢落負良宵寒月遙㸔上泬㵳火樹星橋行¶
<pb:KR2k0054_WYG_124-39b>¶
處少瘴烟蠻霧坐中饒豸冠獨愧匡時䇿虎旅人¶
驚㧞俗標得了公家今日事便應雲水老漁樵¶
¶
　　横州伏波廟　　　　　　　　　黄　佐¶
¶
　　髙灘危石鎻崔嵬長夏風烟午未開南海樓船從¶
此去中原冠冕至今来武陵一曲風塵静銅柱孤¶
標日月廻千載伏波祠宇在漢朝何處有雲臺¶
¶
　　登馬退山望邕州　　　　　　　張　岳¶
¶
　　筍輿穿嶺又髙峯極望關山興不窮元氣逺浮瀛¶
<pb:KR2k0054_WYG_124-40a>¶
海外人家多在翠㣲巾軟莎黄犢迷烟雨極浦歸¶
帆逗晚風兵祲沈銷春晝永兩江林樹鬱青葱¶
¶
　　入邕州¶
¶
　　邕州城北兩江來五管金湯亦壯哉海賈盡通身¶
毒布堠亭遙擬白龍堆臥關虎豹春霾霧入匣雌¶
雄夜吼雷禦逺古來資上畧天南驕馬已銜枚¶
經宿受降城¶
¶
　　老夫越吏姓名通銜璧牽羊事不同聖代神靈跨¶
<pb:KR2k0054_WYG_124-40b>¶
徃昔南天萬水盡朝東荒山故壘籠寒月征馬孤¶
嘶自晚風讀罷穹碑一悵望螭頭飛動欲騰空¶
¶
　　登南寧鎮江門　　　　　　　　許天錫¶
¶
　　武號山前瘴雨收鎮江門外水長流一冬天氣長¶
如夏連日風號只自秋逺思直窮千里目吟懐聊¶
寄五花洲天荒落日堪惆悵莫上籌邉百尺樓¶
¶
　　游勾漏洞　　　　　　　　　　徐　棻¶
¶
　　折簡相招弄綵霞芙蓉千丈振朝華金銀宫闕窺¶
<pb:KR2k0054_WYG_124-41a>¶
三島雲樹江城隠萬家髙倚斗杓浮緑蟻竒探巖¶
壑拾丹砂低囬欲訪神仙令望斷松門白鹿車¶
¶
　　遊羅秀山　　　　　　　　　　朱紹昌¶
¶
　　芙蓉秀疊半龕懸靈迹猶傳葛稚川偶見鹿眠疑¶
藥圃因聞龍化探瑶泉碑横宿莽凝烟碧徑積新¶
楓帶露鮮卜築欲尋山下宅鼎邉妄意夙生縁¶
¶
　　鬱林即事　　　　　　　　　　孫　廸¶
¶
　　百年誰向此乗驄路遶天隅北斗東行役敢辭炎¶
<pb:KR2k0054_WYG_124-41b>¶
瘴毒羈儲時憫室家空轟雷忽送隨車雨嘉榖隨¶
成滿地風囬首洞天渾咫尺欲尋仙迹問山公¶
¶
　　古浪溪　　　　　　　　　　　嚴　逾¶
¶
　　紅爛風前幾樹桃緑囬山下一溪毛晚來急雨驚¶
瓴甋日見餘波謝桔橰斷岸磎碕難著渡小鮮骨¶
鯁不容刀侵星勸課烟郊外笑指長虹隠碧濤¶
¶
　　繫龍洲　　　　　　　　　　　潘　恩¶
¶
　　碣石嶙峋控此洲蒼梧雲逐水分流清天影落金¶
<pb:KR2k0054_WYG_124-42a>¶
鰲静火嶺光連玊蝀浮舟畔忽傳津吏鼓林間時¶
聽越人謳却慚蹤迹牽纓紱未似當年五嶽遊¶
立春日至潯州見桃花¶
¶
　　去春燕地猶氷雪今日潯江已見桃物候獨嗟中¶
土異天涯那惜此身勞風吹紅雨沾行盖路入芳¶
叢映客袍更喜羣生逢道泰不妨人事日蕭騷¶
¶
　　題横州秦少游書院　　　　　　陳　褎¶
¶
　　芳草蕭蕭一徑通小橋流水近興龍醉郷還有前¶
<pb:KR2k0054_WYG_124-42b>¶
賢所新法終無後代蹤花落海棠春已去香餘村¶
釀酒空濃不才幾度曽談處須信人間是小封¶
¶
　　署中念及部下西征軍士　　　　鄧　炳¶
¶
　　火輪烜赫自清朝歩卒如林不御軺瘴癘氣蒸陽¶
月盛敵巢西去洞天遥荒池無水梅消渴鳥道兼¶
程草沒腰衝冐炎威知最苦竹林流汗透輕蕉¶
¶
　　栁州北郭新作鎮越樓與康磐峯少參覽眺¶
¶
　　謝少南¶
¶
<pb:KR2k0054_WYG_124-43a>¶
　　龍城北郭起層臺上有髙樓四望開千嶂雲銷檐¶
外出雙江雨過霧中來猺人墟逺連烟火逐客祠¶
深半草菜忽漫與君臨此地共憑風檻罷傳杯¶
¶
　　栁州謁賢良祠¶
¶
　　諫議祠堂兩地成湘西栁郡北昌平危言總為當¶
時計直道何知後世名隔岸墓林圍茂草繞祠江¶
水泛香蘅登科我輩猶顔厚不盡千秋萬古情¶
¶
　　烏蠻灘謁馬伏波祠¶
¶
<pb:KR2k0054_WYG_124-43b>¶
　　老将南征自許身曽驅萬旅此江濵鐵衣試馬酬¶
炎帝銅柱分疆戢逺人死後何須明薏苡生前早¶
見畫麒麟蕭條異代風雲變猶有灘聲動鬼神¶
¶
　　左江道中¶
¶
　　逺水涵天漾色同草堤沙磧並連空行人獨徃迎¶
斜日歸鳥雙飛趂晚風海近潮痕常帯綠嵗窮山¶
果不凋紅裁書欲寄湘南鯉矯首徒招塞北鴻¶
¶
　　自秦人洞過牛關望銅柱　　　　錢　薇¶
¶
<pb:KR2k0054_WYG_124-44a>¶
　　䇿騎邉關窈窕行攀蘿一徑萬山横乾坤勝槩王¶
猷逺湖海間關使事怦攬轡未能消卉服偃戈還¶
喜静蠻獰遙瞻銅柱開千古新息竒功更可旌¶
¶
　　銅鼓灘¶
¶
　　路出清潯銅鼓灘天風吹棹度汪瀾髙江神禹應¶
難鑿古郡秦皇未許官椎髻語言殊不白花枝濃¶
淡自含丹欲知同軌稱王㑹隨處夷歌漢網寛¶
¶
　　校文廣右次大司㓂周貞菴　　　吕希周¶
¶
<pb:KR2k0054_WYG_124-44b>¶
　　髙秋爽氣日華東入望清光似鏡中萬馬飛騰依¶
碧落五雲香靄御晴風天昌百粤山初合鯤化南¶
溟海亦空月出邊城銀箭急餘輝中夜燭羣峰¶
鹿鳴宴示廣右諸生¶
¶
　　八桂秋髙宿霧收灕江式宴漾清流神魚出海從¶
空躍瑞鳥鳴岐豈待蒐燕樂直看侔大造周行還¶
擬效前修欣逢詔歴升中日好捧光華照九州¶
¶
　　閱武　　　　　　　　　　　　張佳䕃¶
¶
<pb:KR2k0054_WYG_124-45a>¶
　　承平不講六韜文教士春原盡日曛營勢總然成¶
虎豹陣圖曽否象風雲闗門鎻鑰孤城重天地華¶
夷一郡分莫道南方難用武斯民舊號伏波軍¶
¶
　　逰思陵山¶
¶
　　雨後春明野望開旌旗同上最髙臺千山指點華¶
夷界二水遥從左右來戰伐當年俱冦壘太平今日¶
共尊罍流連豈是耽邱壑懐古應憐制粤才¶
¶
　　閲視南寧城¶
¶
<pb:KR2k0054_WYG_124-45b>¶
　　炎郊春望白雲浮指顧提封一瞬收睥睨青依千¶
嶂出樓臺聲遶二江流當時銅柱留遺事此日旌¶
旗豈漫遊敢告邉關司牧者西南輕重本邕州¶
¶
　　殷中丞平廣西　　　　　　　　沈明臣¶
¶
　　宻箐如天峭壁孤大藤峽斷走狂奴懸知上帝收¶
槃瓠遂有王師滅短狐萬里風烟開八桂九天日¶
月照蒼梧功成肘挂黄金印御史中丞漢大夫¶
¶
　　道郷書院舊碑　　　　　　　　李　圭¶
¶
<pb:KR2k0054_WYG_124-46a>¶
　　嘉靖丁未歳於道中得井欄一面滌其泥穢有字¶
漸露乃斷碑也遂徧求之更得數片惜不能成章¶
乃為置之學宫¶
¶
　　道郷書院久銷沈誰憶殘碑此日尋天為忠賢留¶
故跡人於夢寐感知音貞珉肯逐風霜變妙畫原¶
非鬼物侵讀罷益増今昔感斗山應借重儒林¶
¶
　　渡烏蠻灘　　　　　　　　　　董傳䇿¶
¶
　　巨峽奔騰倒石根嘯猿啼鳥失山村飛湍欲躍雙¶
<pb:KR2k0054_WYG_124-46b>¶
蛟出疊壑俄驚萬馬掀江客孤航風夾浪篙師十¶
月汗翻盆明時漫復愁荒徼夷險從知吾道存¶
¶
　　過横上下諸灘¶
¶
　　苦竹黄泥矜噴壑䑕牙磨角溜廽湍銜恩不計夷¶
方險報主誰言行路難落日𤣥猿啼暝嶠戍樓青¶
角下寒灘側身萬里瞻雲漢江鳥山花總自㸔¶
¶
　　近戌¶
¶
　　鬱江盤折注炎壤邕管蒼涼樹藝荒村女趂墟簮¶
<pb:KR2k0054_WYG_124-47a>¶
茉莉市擔包箬載㯽榔日消池霧蔞沾碧風撥山¶
雲柚染黄逹舍彎弧空好在偏驚猺騎柝聲長¶
蒼梧花¶
¶
　　即刺桐花異物志嶺南多此物因以名郡升菴楊¶
太史有刺桐花行謂惟嶺南及滇中有之然觀唐¶
劉昌言下第詩云惟有夜來蝴蝶夢翩翩飛入刺¶
桐花昌言泉州人豈閩中徃亦有之抑泉固嶺南¶
境耶今潯邕一帶最繁人家至插籬落春夏之交¶
<pb:KR2k0054_WYG_124-47b>¶
始開臨水作淺紅色夾粉痕千林競放妍致可愛¶
炎靄迎嵐溪水潺蒼梧花發破林慳綘痕啄出鸚¶
哥色粉撲翻成蝴蝶斑巧自芳菲醺碧落妍誰婀¶
娜鬬朱顔風流太史滇中賦嶺表慚予語作蠻¶
¶
　　平古田詩　　　　　　　　　　俞大猷¶
¶
　　相逢盡問事何如我亦九夷一度居此日但能行¶
篤敬他時可使戸詩書柔非剛克功常罔恩用威¶
施化有餘開闢千年今再見却疑天地果無初¶
¶
<pb:KR2k0054_WYG_124-48a>¶
　　題住仙亭　　　　　　　　　　霍與瑕¶
¶
　　明公開府控西州伐暴招携賴壯猷八寨從風無¶
犬吠四山明月有啼鳩星辰影動銀河淡海宇涼¶
生玊露浮畫角五更吹到曉不知何日重來遊¶
¶
　　遊堯山玉皇閣　　　　　　　　張鳴鳯¶
¶
　　仙閣髙鄰上帝宫石欄攀眺出晴空山如列宿齊¶
朝北江似逰龍曲向東豈羡錬形堪馭鶴尚憐竒¶
氣欲凌虹醉郷近在吾家側不用裁書寄朔鴻¶
¶
<pb:KR2k0054_WYG_124-48b>¶
　　百夀巖　　　　　　　　　　　劉　綎¶
¶
　　南北奔馳春又深夀巖勝處漫開襟酒情悞惹閒¶
花妒詩興偏諧好鳥吟百戰有懐憐白骨九重無¶
自暴丹心丈夫滿抱籌邊䇿肯向天涯嘆陸沈¶
匣劍重開血未乾龍光又射斗牛寒玉關西去幾¶
千里函谷東封僅一丸敢謂風塵淹逐客還期露¶
布走材官生平許國心如鐡到處乾坤正氣漫¶
¶
　　遊思陵山　　　　　　　　　　范　郴¶
¶
<pb:KR2k0054_WYG_124-49a>¶
　　琳宇岧嶤郡郭西何縁飛盖躡丹梯風傳天籟松¶
濤逺烟鎻江城樹色齊一雨乍看勤耒耜四郊猶¶
喜静鯨鯢勝逰取次同顔謝好把山靈細品題¶
¶
　　花石洞　　　　　　　　　　　李先春¶
¶
　　何年花石自成臺為訪仙源載酒來壺裏有天餘¶
日月山中無地著塵埃松濤夜落醒龍耳梅吹秋¶
深起鶴猜想是巨靈曽觧約四門今始為余開¶
¶
　　四門巖¶
¶
<pb:KR2k0054_WYG_124-49b>¶
　　乾坤容易幾開樽駐馬乗秋叩四門何處金蓮垂¶
地液萬年玉柱自天根月明似妒龍珠媚石怪猶¶
疑虎迹蹲笑指丹崖尋羽客逢人直欲問桃源¶
¶
　　倚雲樓¶
¶
　　倚雲樓閣冠南州指顧乾坤足勝游四壁芙蓉雲¶
外落半簾烟水望中收瘴開已見山邀月蠻浄猶¶
聞牧有牛徙倚䦨干聽吹笛何人解作武城秋¶
¶
　　秋日湘南雜興八首(録四)　　　　何喬逺¶
¶
<pb:KR2k0054_WYG_124-50a>¶
　　桂林秋色滿清湘天畔登臺百粤長南入交州多¶
薏苡東來海國有扶桑雲遊衡祝窺三楚風馭羅¶
浮限五羊鴻鴈稻粱無信息不知何地望江郷¶
堯山舜廟鬱盤紆丹鳥青沙事有無斑竹暮雲誰¶
鼓瑟蒼梧明月有啼烏登封自古朝炎服下瀨何¶
年入戰圖今日直煩龔渤海令人解犢勸樵蘇¶
漢家開府有韓雍都督山雲後再逢鐵騎遙清蠻¶
峝穴銅關永閉日南封黄茅秋瘴吹朝雨烏鬼幽¶
<pb:KR2k0054_WYG_124-50b>¶
篁散暮峯此日東夷頻冦盗斯人安得起從容¶
辟客遙憐李義山西崑新賦動江關宋公題壁空¶
多感栁子誣溪且未還官散兼無監稅局村遊時¶
見趂虗蠻惠州蘓軾真堪學田父藜羮共笑顔¶
¶
　　白州弔古　　　　　　　　　　堯　愷¶
¶
　　雙角山前路轉危停鞭遙問採樵兒石家金谷知¶
安在梁女明珠竟可悲野水荒村無客到清風髙¶
節有人思我來弔古空惆悵獨立西巖盻落暉¶
¶
<pb:KR2k0054_WYG_124-51a>¶
　　送楊義叔憲副之左江　　　　　區大相¶
¶
　　三年暫返滇池節萬里仍揚桂水旌漢使由來多¶
象郡越江何處似羊城褰帷未厭關山逺開府能¶
令瘴癘清正喜遐方無戰伐不勞溪笛怨南征¶
予鉤校至潯已近午節階前菊二盆開花甚盛詢¶
之云郝學博齋頭數十盆獨此二盆忽花非常種¶
¶
　　也為賦一詩　　　　　　　　　魏　濬¶
¶
　　五月能開九月花最憐炎日有寒葩閒看籬槿休¶
<pb:KR2k0054_WYG_124-51b>¶
争麗静伴畦蘭併茁芽傍節未須愁乏酒落英還¶
取弔懐沙從來仙種多靈幻不與人間管歲華¶
余初行部自梧之邕道横永間墟集皆無草舍值¶
雨就雨中貿易葢所創見因作詩¶
¶
　　箬籃雙放壟頭安却坐林邉解竹簞㯶葉結衣宜¶
避濕青紗裹額不憂寒蔞根對語時還嚼車騎來¶
過亦聚觀此去茅村應未逺滿蹊澀勒翠團團¶
迂廻巖逕轉嵯峨笑問蠻家第幾窠入市毎依芒¶
<pb:KR2k0054_WYG_124-52a>¶
木布出門時唱浪花歌峝丁慣筈殱狐矢獞女能¶
抛織貝梭墟散盡投歸路去斷烟半隴冐荒蘿¶
¶
　　神機潮水　　　　　　　　　　李知㣲¶
¶
　　一泓泉水蟄馮夷感應靈通妙莫窺消長徧時常¶
出没屈伸還共月盈虧蟠旋地胍看無迹斡運天¶
功信有期每嵗為民驅旱魃刲牛燒紙拜江湄¶
紫水靈源¶
¶
　　地脉流霞世不常幾回湧出協和祥殷紅色膩臙¶
<pb:KR2k0054_WYG_124-52b>¶
脂重輕艶香飄羅帯長已兆雲衢多俊彦復昭花¶
縣有循良時人不信觀河洛清應文明世運昌¶
¶
　　張義姑　　　　　　　　　　　凌必正¶
¶
　　從來偉節立孤難閨閣程嬰智力殫甘謝桃夭百¶
嵗好苦扶棠棣一枝殘母慈父教皆姑任祖徳孫¶
謀藉女完慶衍宫花幾半壁問誰風雨䕶巢安¶
¶
　　蔣孺人貞節(蘇靖州妻)　　　　　　　李　盤¶
¶
　　官人戰殁又無孤涕淚嗟同萬骨枯老去鸞光秋¶
<pb:KR2k0054_WYG_124-53a>¶
入閣愁餘鶴淚冷歸梧釵荆長掩青廬色庭樹空¶
聞髙盖呼二百年來稱刺史忠貞雙照粤西隅¶
¶
　　三江鎮　　　　　　　　　　　董應揚¶
¶
　　迢遞三江水聚頭獨開雄鎮擁貔貅城圍睥睨傍¶
通徑府構嵬峩坐運籌文武更番憑要害歲時無¶
刻不綢繆如何烽靖人蹤寂蛛網髙牙草滿樓¶
¶
¶
<pb:KR2k0054_WYG_124-53b>¶
¶
¶
¶
¶
¶
¶
¶
¶
　　廣西通志卷一百二十三¶
¶
