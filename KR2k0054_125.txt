# -*- mode: mandoku-view -*-
#+TITLE: 廣西通志
#+DATE: 2019-03-29 20:53:16.170931
#+PROPERTY: ID KR2k0054
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 125
<pb:KR2k0054_WYG_125-1a>¶
　　欽定四庫全書¶
¶
　　廣西通志卷一百二十四¶
¶
　　藝文¶
¶
　　五言排律¶
¶
　　發藤州　　　　　　　　　　(唐)宋之問¶
¶
　　朝夕苦遄征孤魂常自驚泛舟依島泊投館聴猿¶
鳴石髪縁溪蔓林衣拂地輕雲峯刻不似苔壁畫¶
難成露挹千花氣泉和萬籟聲攀幽紅處歇躋險¶
<pb:KR2k0054_WYG_125-1b>¶
緑中行戀結芝蘭砌悲纒松柏塋丹心江北死白¶
髪嶺南生魑魅天邊國窮愁海外情勞歌意無限¶
冷月為誰明¶
¶
　　軍師凱旋自邕州順流舟中　　　李　嶠¶
¶
　　鳴鞞入嶂口汎舸歴川湄尚想江陵陣猶疑下瀨¶
師岸迴帆影疾風逆鼓聲遲萍葉沾蘭槳林花拂¶
桂旗弓鳴蒼隼落劍動白猿悲芳樹吟羌管幽篁¶
入楚詞全軍多勝䇿無戰在明時寄謝山東妙長¶
<pb:KR2k0054_WYG_125-2a>¶
纓徒自欺¶
¶
　　送張中丞之桂林　　　　　　　錢　起¶
¶
　　出守救民瘼推賢動聖情紫臺初下詔皂盖始専¶
城寵借飛霜簡威加却月營雲衢降五馬桂水引¶
雙旌夙仰敦詩禮嘗聞偃甲兵戌樓雲外靜訟閣¶
竹間清化佇還珠美心將片玉貞寇恂朝望重計¶
日謁承明¶
¶
　　膏澤峯　　　　　　　　　　(宋)陶　弼¶
<pb:KR2k0054_WYG_125-2b>¶
石壁含天澤南山第一重旱時先出雨隂穴必藏¶
龍雲影搖諸壑雷聲起半空滲成泉脈大滴出土¶
膏濃溝洫施仁澤民誰帶戚容何當大滂沛盡活¶
四方農¶
¶
　　華景洞　　　　　　　　　　　吕愿中¶
¶
　　斯洞名華景纍纍乳石懸虛崖疑月窟絶頂瞰江¶
湍巖底金仙寺峯頭玉井蓮池形居衆外氣象偉¶
無前徙杖觀初月歸輿觸暝烟蔽林排翠幄封徑¶
<pb:KR2k0054_WYG_125-3a>¶
簇花鈿爽致資清賞鐫題記昔年猿啼聲應谷雲¶
破月侵筵䇿蹇追華駟鳴髇指墮鳶誰人能畫此¶
為倩老龍眠¶
¶
　　仙李洞　　　　　　　　　　　劉　牧¶
¶
　　諫紙空箱後髙牙拂斷霓還符翠州夢来見石門¶
題架竹生新逕誅茆得舊蹊隂崖走别洞陽嶺帶¶
回溪吟桂人非隠逢花客自迷虛中曽納受絶壁¶
阻攀躋地逺饒征戌君来息鼓鼙吏閒眠鹿鹿民¶
<pb:KR2k0054_WYG_125-3b>¶
樂戲鳬鷖勝事時相遇芳尊手屢攜清風與詩句¶
留與昔賢齊¶
¶
　　游南山　　　　　　　　　　(元)俞　括¶
¶
　　二十四峯尖參差列郡南半空摩梵宇絶頂寄僧¶
龕峭壁編危棧平田聳碧簪巖呈星斗七石湧佛¶
身三人透龍門上書疑禹穴探銀鈎千軸麗鐘乳¶
百年甘木杪浮朱閣烟開露草菴仰頭瞻抱樸側¶
足禮瞿曇洞潔無飛鼠泉深貯嫩藍夕陽歸北郭¶
<pb:KR2k0054_WYG_125-4a>¶
回首白雲慙¶
¶
　　湘山寺　　　　　　　　　　(明)孔　鏞¶
¶
　　遙望湘山寺林深草木稠光明無量塔壯觀佛書¶
樓禪室籠香霧湘江夢白鷗流泉分太液飛石出¶
羅浮菴晦日初斂風清雨乍收髙松巢病鶴疎竹¶
喚癡鳩碑古清苔蝕芸香老麝游甲亭舒逺目佳¶
句繼前修忠耿思唐介循良仰栁侯我従天上去¶
弔古一遲留¶
¶
<pb:KR2k0054_WYG_125-4b>¶
　　過思同州書所見　　　　　　　陳　璦¶
¶
　　思同接左壤過此不勝情舉目稀人迹憑誰問土¶
名刧灰飛欲盡野鬼哭無聲敗屋簷垂地空囷雀¶
罷爭苧麻抛舊業修竹撤荒塋嫠婦知何在孤兒¶
幸此生烟塵方去盜風樹或来兵潜逐麖麞住寂¶
聞雞犬鳴無辜嗟莫及有識恨難平揮淚西風外¶
亂階誰搆成¶
¶
　　中秋日學宫試諸生　　　　　　顧　璘¶
¶
<pb:KR2k0054_WYG_125-5a>¶
　　宴坐中秋日雲晴灌水陽玉麟横郭見文筆映波¶
長隠几饒幽勝登堂總俊良英靈占萃聚神采愛¶
舒張頗訝遺珠逺誰云古道荒多聞沾栁教妙悟¶
近周鄉僻壤縁人勝儒紳貴志强嗟予牽世網垂¶
老覔亡羊¶
¶
　　觀玉柱巖作¶
¶
　　列炬窺𤣥府搴裳步紫壇石田雲子白龍井玉漿¶
寒巨棟垂千尺幽房隠百盤仙靈多幻化造物自¶
<pb:KR2k0054_WYG_125-5b>¶
雕刋異境今初闢清遊午未還爛柯如有遇何用¶
戀塵寰¶
¶
　　南浦驛見官押送来降者詣桂林　李夢陽¶
¶
　　款壘因王化投荒荷主恩官為供廩餼詔許挈兒¶
孫瘴雨凋夷服蠻鄉引塞魂分明共日月耐可異¶
乾坤慘淡顔容變軒昻故性存彎弓望五嶺似欲¶
遂平吞¶
¶
　　至昭潭　　　　　　　　　　　林應亮¶
¶
<pb:KR2k0054_WYG_125-6a>¶
　　乍艤昭平棹言登鎮粤臺軍聲諸部肅詔諭百蠻¶
来建節清烟霧營屯闢草莱戰艘依野泊闗鎻逼¶
晨開水岸千家引山城萬角哀按圖多廢壘覽勝¶
有荒苔擐甲驚衰病紆籌媿淺才諸生尊俎上今¶
日效涓涘¶
¶
　　崑崙闗二十韻　　　　　　　　謝少南¶
¶
　　仄足崑崙上巋然虎豹雄峯凌萬石出闗闢兩崖¶
通先旭蒸霞紫遲昏閣藹紅地髙南逼斗山逺北¶
<pb:KR2k0054_WYG_125-6b>¶
連空絶壁含槎古飛巖拂草豐泉聲千尺底樹色¶
百盤中嶺並驚鳶跕林皆掛狖叢縈紆回鳥道劖¶
鑿啓鴻濛峻阪防旋馬渟漥忽起虹未能尋隠穴¶
徒詫祕仙宫越駱標重險交邕挹下風蒼梧虞帝¶
轍銅柱漢家功瓴建無前敵梯懸失仰攻威儀探¶
組練氣象表羆熊殘壘𫝊儂冦潛師憶狄公時平¶
談徃事世久罷屯戎商旅宵無警樵蘇歳有終海¶
夷従入篚巢鳥不傷弓裔徼藩垣壯中華界限崇¶
<pb:KR2k0054_WYG_125-7a>¶
聖朝要服化長願紀文同¶
¶
　　梧鎮閲武　　　　　　　　　　張　瀚¶
¶
　　蒼梧秋獵處細栁漢家營四望千峯障迴瞻百雉¶
城潦收江岸闊木落曙烟清雲擁旌旗色風喧鼓¶
角聲虎羆皆振武猺獞亦輸情無術慙三畧膚功¶
藉五兵投醪非責報授鉞奈専征試把剸犀刃聊¶
殱鼓浪鯨¶
¶
　　疊綵巖　　　　　　　　　　　曹學佺¶
¶
<pb:KR2k0054_WYG_125-7b>¶
　　雨氣團蒼壁霞光散綵屏暮江沙更白秋壑草偏¶
青滉漾窺陽海岧嶤上越亭洞須窮北牖衣欲動¶
南星峯接城頭起舟過渡口停叱羊皆化石調鶴¶
似棲硎乍爾乗軒盖相従泛醁醽還須息塵累靜¶
展法王經¶
¶
　　七言排律¶
¶
　　題蒼梧部　　　　　　　　　(宋)陳執中¶
¶
　　莫訝南方景物疎為君聊且話蒼梧地傾二面城¶
<pb:KR2k0054_WYG_125-8a>¶
池壯江迸三流氣色麤山蓄火光因政出石藏牛¶
影為仙呼官㕔𫝊自唐丞相民頌思従漢大夫龍¶
母廟靈神鬼集鰐魚池近介鱗趨朝臺望㫁悲歧¶
路冰井窺頻爽髪膚鱠美不堪全用鯉果珍何忍¶
命為奴雲歸上國名終逺郡帶諸藩勢未孤銅鼓¶
聲浮翻霹靂桄榔林靜露真珠溪平花檻饒桃李¶
疆壓鶯歌盡鷓鴣三足告祥文上載獨峯為盛事¶
元無封疆自覺隨時廣飲食従分過嶺殊行伍戢¶
<pb:KR2k0054_WYG_125-8b>¶
威遵下武兒童知學樂従儒風輕别墅来漁唱人¶
到閑坊戀酒壚服尚鮮華㡬兩蜀市相交易類全¶
吳營希賢帥偏栽栁扇慕良規各製蒲春聳門闌¶
多列㦸雪従絃管舞雙姝只因談笑評風俗僣用¶
詩謠和袴襦萬里無媒休促蹙數年従宦㺯斯須¶
却憂别後牽吟想欲寫幽竒入畫圖¶
¶
　　寄都指揮使韓公栁慶征猺　　　陳　璉¶
¶
　　韓侯聲譽重雄藩猺獞聞知膽已寒詩禮舊曽歌¶
<pb:KR2k0054_WYG_125-9a>¶
卻縠龍泉尚擬斬樓蘭營連邕管烟生竈夜度崑¶
崙月滿闗道路行人𫝊令肅邊郵黎庶沐恩寛屯¶
兵曉日明金甲躍馬南薫拂繡鞍克敵一生存逺¶
畧思親千里報平安閒將景物歸吟幌常見風雲¶
䕶將壇報國丹心堅似石平蠻勲業重如山髙情¶
久與梅花共行槖應無薏苡還早晚凱旋笳鼓競¶
捷書先已到金鑾¶
¶
　　追頌山總兵　　　　　　　　　萬　節¶
¶
<pb:KR2k0054_WYG_125-9b>¶
　　將軍忠耿歿何年勁氣如生在目前垂世直看存¶
信史圖功豈必是凌烟南荒獨掛征蠻印北闕兼¶
分薦士權威鎮華夷刑不濫恩施部曲愛無偏除¶
兇有策寧容後料敵多方肯讓先追給剽遺曽至¶
萬獲俘頑梗動論千計招流散爭歸業密禁貪婪¶
畏取錢能使橋楊崇廟祀願扶社稷共安邊¶
¶
　　送胡主事犒廣西軍　　　　　　李夢陽¶
¶
　　七年重泛楚江舲五兩飄飄過洞庭諭蜀長卿元¶
<pb:KR2k0054_WYG_125-10a>¶
達節平佗陸賈亦談經地從湘口分吳徼邑在衡¶
陽對軫星此去先過杜陵院與誰同上合江亭炎¶
花瘴草供行目猺唱夷歌引客聴鼯鼠晝啼諸洞¶
黒野猩晴語亂峯青蠻荆本自勤周旅南越終當¶
繫漢庭茘浦技窮甘釡盎梧川兵接詫雷霆威餘¶
虎豹藜難採血蹂鯨鯢水尚腥俄喜御珍頒内帑¶
極知恩澤到重溟兔臨烏照誰非土隂慘陽舒各¶
有靈巢屋羽毛春拍拍洗天風雨晝㝠㝠花明幕¶
<pb:KR2k0054_WYG_125-10b>¶
府頻長宴路出磨崖早續銘馬援還朝銷薏苡馮¶
驩傲世倚青萍蒼蒼百粤悲南狩渺渺三湘弔獨¶
醒夢渚雁回書不滯武陵雲起思俱停悲傷蕙草¶
追金勒點綴桃花惜玉瓶若道朱絃無絶響詎應¶
黄髮有遺形司徒邦計遙憐汝粉署爐香不可扄¶
綵服便須隨彩鷁白頭同離白蘋汀¶
¶
　　慶逺郡廨集餞七孝廉計偕北上　岳和聲¶
¶
　　文廟前蓮塘中故有數峯稱文筆郡諸生以獲戾¶
<pb:KR2k0054_WYG_125-11a>¶
太守詭言不利剷去坐是薦南宫者絶響予為移¶
龍江之石補之而天門山雙峯為馮當世發夢勝¶
蹟則巋然亡恙也用當勸駕并勗秋試¶
¶
　　天門舊有雙雙在蓮岳新添箇箇成靈傑一時回¶
氣色風雲百代見蜚鳴波瀾已許増前輩跋扈須¶
知動後生春滿瓊林推領袖秋髙桂嶺共崢嶸鵬¶
摶欲怒三千里璧價終償十五城到日聫翩花陌¶
徧歸時蹀躞栁江迎甘泉自應明庭詔刀布何勞¶
<pb:KR2k0054_WYG_125-11b>¶
蜀守情講徳與君原不淺莫將温飽負深盟¶
¶
　　五言絶句¶
¶
　　送譚八之桂林　　　　　　　(唐)王昌齡¶
¶
　　客心仍在楚江館復臨湘别意猿鳥外天寒桂水¶
長¶
¶
　　峩山　　　　　　　　　　　　栁宗元¶
¶
　　荒山秋日午獨上意悠悠如何望鄉處西北是融¶
州¶
¶
<pb:KR2k0054_WYG_125-12a>¶
　　題寳積山　　　　　　　　　　元　晦¶
¶
　　石靜如開鏡山髙若聳蓮筍竿抽玉管花蔓綴金¶
鈿¶
¶
　　大理丞梁世基横州宅生連理茘枝¶
¶
　　(宋)神　宗¶
¶
　　横浦江南岸梁家間世賢一株連理木五月茘枝¶
天¶
¶
　　淪漪閣　　　　　　　　　　　陶　弼¶
¶
<pb:KR2k0054_WYG_125-12b>¶
　　談笑淪漪閣藤花竹葉間易醒江上酒難畫雨中¶
山¶
¶
　　藤江　　　　　　　　　　　　蘇　軾¶
¶
　　繫舟藤城下㺯月罈江濵江月夜夜好雲山朝朝¶
新¶
¶
　　光華亭　　　　　　　　　　　秦　觀¶
¶
　　霞通海天曙月来東山白共是凭欄人誰足當秋¶
色¶
¶
<pb:KR2k0054_WYG_125-13a>¶
　　潯州寒亭　　　　　　　　　　姚嗣宗¶
¶
　　甘邑倦炎酷西巖境獨清人皆有涼意亭遂得寒¶
名¶
¶
　　揭帝塘　　　　　　　　　　　張孝祥¶
¶
　　山月半池白水風終夜涼蛙聲作鼓吹荷芰製衣¶
裳¶
¶
　　北牖洞　　　　　　　　　　　吕愿中¶
¶
　　南牕聊寄傲北牖有涼風巖洞幽深處結茅容老¶
<pb:KR2k0054_WYG_125-13b>¶
翁¶
¶
　　題靜江　　　　　　　　　　　陳　藻¶
¶
　　桂林多洞府疑是館羣仙四野皆平地千峯直上¶
天¶
¶
　　桂水五千里二首　　　　　　(元)楊維楨¶
¶
　　桂水五千里瀟湘雨氣空衡山七十二望見女英¶
峯¶
¶
　　桂水五千里南風大府開象王新貢入鮫女送珠¶
<pb:KR2k0054_WYG_125-14a>¶
来¶
¶
　　注玉泉　　　　　　　　　　　余　觀¶
¶
　　雲蒸崑山液月浸藍田英臨風嚥沆瀣滿腹珠璣¶
鳴¶
¶
　　過蒼梧　　　　　　　　　　(明)黄　福¶
¶
　　一棹抵蒼梧西山日欲晡魚羮催僕啜蛇酒入城¶
沽¶
¶
　　雲凌斑竹　　　　　　　　　　孔　鏞¶
¶
<pb:KR2k0054_WYG_125-14b>¶
　　雲凌竹點痕豈是玉環淚君不見瀟湘斑斑同一¶
類¶
¶
　　採桑化石¶
¶
　　桑女徒自傷化作青青石雲鬟懶不梳長向江邉¶
立¶
¶
　　負薪登仙¶
¶
　　二子樵都嶠一嘯聞碧落不意半落梅乃是萬年¶
藥¶
¶
<pb:KR2k0054_WYG_125-15a>¶
　　仙李洞¶
¶
　　洞門棲彩霞晩晴朝作雨我欲飽餐之長生能有¶
㡬¶
¶
　　全州引路松(以偶来松樹下為韻録一)　　　　魯　鐸¶
¶
　　國初章太守手澤尚如故道傍十萬松箇箇甘棠¶
樹¶
¶
　　府江舟中四首¶
¶
　　急雨翻盆下危灘倒海来篙師須戮力虎穴正堪¶
<pb:KR2k0054_WYG_125-15b>¶
猜¶
¶
　　花底瓊泉落雲中碧樹交祇疑仙所宅誰遣賊為¶
巢¶
¶
　　灘従雷劈過膽落骨還驚浪打船牕上真成動地¶
聲¶
¶
　　野堡明弓刀風船激笳鼓畏塗不成眠更聴江邊¶
雨¶
¶
　　永淳縣¶
¶
<pb:KR2k0054_WYG_125-16a>¶
　　孤城倚江山居然擅清爽瘴鄉眼初明肩輿雨中¶
上¶
¶
　　廣西風土四首　　　　　　　　徐　問¶
¶
　　北風旋頑隂風急便成雨月無三日晴蝸牛上臺¶
廡¶
¶
　　出石不出雲空巖樹根貼未知秋去時春風下黄¶
葉¶
¶
　　青草瘴連天夷獠窺斷口盡日不逢人孤軍避還¶
<pb:KR2k0054_WYG_125-16b>¶
守¶
¶
　　山上結茅盧山下舊溝洫農人不在田猺人且耕¶
植¶
¶
　　蒼梧即事　　　　　　　　　　徐　棻¶
¶
　　山色連蒼漢江流繞郡城徃来横渡口强半廣州¶
聲¶
¶
　　旌旗沿岸出薏苡逐車来矍鑠銅船將營荒半草¶
莱¶
¶
<pb:KR2k0054_WYG_125-17a>¶
　　誅茅臨水面編竹住溪流歌舞春城暮烟花自一¶
州¶
¶
　　舟車頭㑹少泉貨尾銜歸闗吏無多事看山到夕¶
暉¶
¶
　　一水狂奔馬三江不辨牛寒濤六七月半沒繫龍¶
洲¶
¶
　　扼險開雄鎮當關借重臣㡬番貔虎士更戍徃還¶
頻¶
¶
<pb:KR2k0054_WYG_125-17b>¶
　　劉仙巖十詠(録五)　　　　　　　俞安期¶
¶
　　升真洞¶
¶
　　石闗磬折登仙客鍊形處北户吐烟颷時為上征¶
馭¶
¶
　　穿雲巖¶
¶
　　巖行穿白雲巖臥藉白雲到来巖下客即是雲中¶
君¶
¶
　　凌風臺¶
¶
<pb:KR2k0054_WYG_125-18a>¶
　　凌兢百尺臺近瞰仙靈宅恒慮逐風移人指飛来¶
石¶
¶
　　山鼎閣¶
¶
　　三峯列作叢孤閣出其裏奚待燔名香烟華日浮¶
紫¶
¶
　　中天樓¶
¶
　　天半綴飛樓應如化宫化每候好居人龍鸞息驂¶
駕¶
¶
<pb:KR2k0054_WYG_125-18b>¶
　　桂林巖洞雜詠¶
¶
　　水月洞¶
¶
　　灕山東北如石梁跨江門水出上陽江合灕水南¶
去分貫洞中¶
¶
　　洞户引江流南下清瀰瀰月過影孤沈潜虬抱珠¶
起¶
¶
　　雉巖¶
¶
　　雉山欲翔巖啟北麓石門屈曲入復數丈出登髙¶
<pb:KR2k0054_WYG_125-19a>¶
臺灕水當臆¶
¶
　　雉舉山形髙蛇蟠巖徑曲臨臺見春江百折巖扄¶
緑¶
¶
　　𤣥風洞¶
¶
　　洞腹深廣如槖籥然積氣噫風時出其户當之震¶
&KR0762;竪髮栗肌¶
¶
　　深洞貫隂崖寒颷生不絶縣泉石罅垂炎月吹成¶
雪¶
¶
<pb:KR2k0054_WYG_125-19b>¶
　　冷水巖¶
¶
　　石門低壓碧澗中横直渡飛梁壁竇更下過此虛¶
曠北達棲霞¶
¶
　　入門渡石梁穿隘迷石棧深隠豢龍潭横盤飲虹¶
澗¶
¶
　　彈子巖¶
¶
　　石壁髙削如張幕天中巖扄髙下横開百丈俯眺¶
平野環以逺山¶
¶
<pb:KR2k0054_WYG_125-20a>¶
　　石壁挺嶣嶤巖扄覆空闊隠几見平原遙山雨飛¶
越¶
¶
　　龍隠巖¶
¶
　　洞跨彈溪藉舟乃入仰矚其上裂石蜿蟺長亘洞¶
顛若龍去蜕存鱗鬛備具¶
¶
　　刺舟穿石行寒風中衣袷石頂蟄龍飛森森挂鱗¶
甲¶
¶
　　龍騰巖¶
¶
<pb:KR2k0054_WYG_125-20b>¶
　　龍隠左上巖類廣堂龍物既騰平廣可坐玉泉下¶
滴清韻琤琤¶
¶
　　神物羽翼成翺翔去雲户涓涓玉髓泉猶滴龍髯¶
雨¶
¶
　　月巖¶
¶
　　獨水穿透空洞圓明望如月輪起挂山半¶
¶
　　穿石映圓輝明眀月輪上樹影挂横斜還如桂枝¶
長¶
¶
<pb:KR2k0054_WYG_125-21a>¶
　　屛風巖¶
¶
　　兩壁瑩潔如琉璃屏鍾乳森然神雕鬼琢¶
¶
　　空巖多寒風壁列如屏曲苔石紛倒垂琉璃掩蒼¶
玉¶
¶
　　玩珠巖¶
¶
　　巖嵌洑波扄垂石柱室有石紋宛然二龍圓暈如¶
珠適直所向¶
¶
　　石柱支巖門珠暈嵌巖室競攫兩蛟龍疑向迴波¶
<pb:KR2k0054_WYG_125-21b>¶
出¶
¶
　　韶音洞¶
¶
　　舜山之麓石穴虛明北牖爰臨清江来繞水石發¶
響日奏簫韶¶
¶
　　石牖次江潭琮琤發靈異水樂諧古音率舞魚龍¶
至¶
¶
　　華景洞¶
¶
　　髙扉廣厦榱柱交加文緑塗金絢爛驚目¶
¶
<pb:KR2k0054_WYG_125-22a>¶
　　石扇劃烟堂四壁塗青翠葩乳擁華榱翻成佳麗¶
地¶
¶
　　元巖¶
¶
　　石關北嚮陽曜寡臨元井玉池昏莫可測¶
¶
　　舍舟南溪南穿巖北山北白石夜微明元井書深¶
黒¶
¶
　　白龍洞¶
¶
　　上髙下廣石室邃深凝乳延貫其上若蜕龍骨¶
¶
<pb:KR2k0054_WYG_125-22b>¶
　　曲折叩清寒風雨藏靈窟白石結瑤漿具有龍首¶
骨¶
¶
　　隠山六洞詩(有序)¶
¶
　　在昔諸洞得水増觀西湖既陸洞壑亦枯徃侈名¶
稱未厭余意既讀&KR0330;呉二記想其湖池臺榭之盛¶
盖不勝陵谷之慨焉¶
¶
　　朝陽洞¶
¶
　　雲寳玲瓏開石漿涓滴灑晩来含日華垂垂雨猶¶
<pb:KR2k0054_WYG_125-23a>¶
下¶
¶
　　南華洞¶
¶
　　石室山之陽靈泉湛堪挹寒氣動颯然時有薫風¶
入¶
¶
　　夕陽洞¶
¶
　　石窟呺然深風出濯烟霧西林返照来涼隂納疎¶
樹¶
¶
　　北牖洞¶
¶
<pb:KR2k0054_WYG_125-23b>¶
　　亂石騁瑰姿隂霞結深翳涼風留醉眠自奬羲皇¶
世¶
¶
　　白雀洞¶
¶
　　昔人獻神雀洞名適見取皜皜仙鼠飛猶疑下霜¶
羽¶
¶
　　嘉蓮洞¶
¶
　　靈洞被嘉稱神膏效其詭倒綴紫芙蓉同心復駢¶
蕊¶
¶
<pb:KR2k0054_WYG_125-24a>¶
　　舟行自桂林至昭州雜述四首¶
¶
　　日出江霧底蒼涼汎江水岸岸人趁墟灘灘漁入¶
市¶
¶
　　大山如鵬鶱小山如鷲舞孤峯斜奮頭連峯曲張¶
羽¶
¶
　　怪姿更萬端異形盡羣變紛紛最好山多隸陽朔¶
縣¶
¶
　　三百六十灘懸沫飛如撒晚計晨發初已過一百¶
<pb:KR2k0054_WYG_125-24b>¶
八¶
¶
　　羅叢巖　　　　　　　　　　　陳　中¶
¶
　　矗矗山光映團團樹影重斷猿啼午夜孤鶴唳秋¶
風¶
¶
　　潯江　　　　　　　　　　　　劉長吾¶
¶
　　秋風黄葉樹夜月白蘋花古渡經行少平郊入望¶
賒¶
¶
　　銅鼓　　　　　　　　　　　　蘇　濬¶
¶
<pb:KR2k0054_WYG_125-25a>¶
　　莫辨雌雄色猶聞風雨聲年年春草緑何處伏波¶
營¶
¶
　　六言絶句¶
¶
　　寧浦書事　　　　　　　　　(宋)秦　觀¶
¶
　　揮汗讀書不已人皆怪我何求我豈更求榮達日¶
長聊以消憂¶
¶
　　魚稻有如淮右溪山宛類江南自是遷臣多病非¶
干此地烟嵐¶
¶
<pb:KR2k0054_WYG_125-25b>¶
　　南土四時盡熱愁人日夜俱長安得此身作石一¶
齊忘了家鄉¶
¶
　　龍隠巖　　　　　　　　　　　方信儒¶
¶
　　曽榜武夷九曲何如桂嶺七星水石小容螭舞烟¶
雲長帶龍腥¶
¶
　　灕江口田家　　　　　　　　(明)張鳴鳯¶
¶
　　查臥横侵汲道崖傾半沒楓潭落日射魚磯上閒¶
時種豆山南¶
¶
<pb:KR2k0054_WYG_125-26a>¶
　　七言絶句¶
¶
　　登逍遙樓　　　　　　　　　(唐)宋之問¶
¶
　　逍遙樓上望鄉闗緑水泓澄雲霧間北去衡陽二¶
千里無因雁足繫書還¶
¶
　　栁州署中作　　　　　　　　　栁宗元¶
¶
　　南州溽暑醉如酒憑几獨眠開北牖日午睡覺無¶
餘聲山童隔竹敲茶臼¶
¶
　　栁州二月榕樹落盡偶題¶
¶
<pb:KR2k0054_WYG_125-26b>¶
　　宦情羈思共悽悽春半如秋意轉迷山城過雨百¶
花盡榕葉滿庭鸎亂啼¶
¶
　　栁州寄京中親故¶
¶
　　林邑山連瘴海秋牂牁水向郡前流勞君逺問龍¶
城地正北三千到錦州¶
¶
　　蠻中　　　　　　　　　　　　張　籍¶
¶
　　銅柱南邊毒草春行人㡬日到金麟玉環穿耳誰¶
家女自抱琵琶迎海神¶
¶
<pb:KR2k0054_WYG_125-27a>¶
　　瘴水蠻江入洞流人家多住竹山頭青山海上無¶
城郭惟見松排出象州¶
¶
　　獨秀山　　　　　　　　　　　張　固¶
¶
　　孤峯不與衆山儔直入青雲勢未休㑹得乾坤融¶
結意擎天一柱在南州¶
¶
　　桂州口號　　　　　　　　　　戎　昱¶
¶
　　畫角三聲動客愁曉霜如雪覆江樓誰道桂林風¶
景暖到来重著皁貂裘¶
¶
<pb:KR2k0054_WYG_125-27b>¶
　　留别南溪　　　　　　　　　　李　渤¶
¶
　　長嘆春泉去不回我今此去更難来欲知别後留¶
情處手種巖花次第開¶
¶
　　寄陽朔友人　　　　　　　　　曹　鄴¶
¶
　　桂林雖産千株桂未解當天影日開我到月中收¶
得種為君移向故園栽¶
¶
　　廣福巖¶
¶
　　天地以来自融結方廣髙深無丈尺書言不盡畫¶
<pb:KR2k0054_WYG_125-28a>¶
難成留與人間作竒特¶
¶
　　東洲¶
¶
　　江城隔水是東洲渾是金鼇水上浮萬頃頽波分¶
瀉去一洲千古砥中流¶
¶
　　過嚴關有感　　　　　　　　(宋)李師中¶
¶
　　四年嶺外得生還自顧無功但愧顔欲識君恩至¶
深處嚴闗便是玉門闗¶
¶
　　寒山　　　　　　　　　　　　余　靖¶
¶
<pb:KR2k0054_WYG_125-28b>¶
　　空翠紛紛冷不流密雲長是䕶靈湫山神鞭起龍¶
行雨散作炎州六月秋¶
¶
　　題順應廟　　　　　　　　　　陶　弼¶
¶
　　白崖山下古松青暫捲牙旗謁廟靈見説崑崙闗¶
北畔曽將草木作人形¶
¶
　　鬱林鼓角樓¶
¶
　　去歳同登畫角城諸蠻未滅夜談兵五更將吏知¶
人意吹作梅花塞外聲¶
¶
<pb:KR2k0054_WYG_125-29a>¶
　　寄鬱林郡守¶
¶
　　越裳濟海喜天晴五葉戈船不渡兵堯舜逺方皆¶
樂國漢唐諸將本書生¶
¶
　　柑子堂¶
¶
　　子厚才名甲有唐謫官分得茘支鄉羅池水盡黄¶
柑死獨有空碑在畫堂¶
¶
　　暢巖　　　　　　　　　　　　姚嗣宗¶
¶
　　寒谷長留九秋氣暢巖别是一壺天清風不㫁名¶
<pb:KR2k0054_WYG_125-29b>¶
猶在還繼宣尼出聖賢¶
¶
　　鐔江即事　　　　　　　　　　黄庭堅¶
¶
　　閉門覓句陳無已對客揮毫秦少游二子不知温¶
飽味西風吹淚古藤州¶
¶
　　滑石泉　　　　　　　　　　　鄒　浩¶
¶
　　馬頭今日度嚴闗十九年前去不還惟有流泉聲¶
似舊憑闌重聴響潺潺¶
¶
　　平樂来仙閣¶
¶
<pb:KR2k0054_WYG_125-30a>¶
　　仙宫嶺下来仙閣太守更名為我来来既有時歸¶
有日飄然従此御風回¶
¶
　　修仁茶¶
¶
　　嶺南州縣接湖南處處烹煎極口談北苑春芽雖¶
絶品不能消鬲禦烟嵐¶
¶
　　道陽朔山水尤竒絶舊𫝊為天下第一非虛語也¶
¶
　　因賦　　　　　　　　　　　　李　綱¶
¶
　　溪山此地獲佳名雨洗烟嵐分外青却恨征鞍太¶
<pb:KR2k0054_WYG_125-30b>¶
匆遽無因一上萬雲亭¶
¶
　　過北流縣八里遊勾漏觀¶
¶
　　百里仙山氣象雄參差峯岫翠成叢雲軿鶴馭今¶
何處丹竈依然洞穴中¶
¶
　　甑山　　　　　　　　　　　　郭祥正¶
¶
　　賀州城西丹甑山一亭遙插紫雲間龍墀讓策名¶
猶在鶴馭臨風去不還¶
¶
　　古秦城　　　　　　　　　　　曹　輔¶
¶
<pb:KR2k0054_WYG_125-31a>¶
　　海窮山盡尚南征髀肉銷殘只自驚回首長安八¶
千里此中那得有秦城¶
¶
　　伏波巖　　　　　　　　　　　宗道𫝊¶
¶
　　銅柱威聲凜百蠻肯貪稛載溷溪山無人為起文¶
淵問端的珠環薏苡還¶
¶
　　避地潯州　　　　　　　　　　曽　㡬¶
¶
　　雞犬圖書同一舸老夫盪槳兒扶柁潯江一繫欲¶
生根夢下湖南向江左¶
¶
<pb:KR2k0054_WYG_125-31b>¶
　　滑石泉　　　　　　　　　　　胡舜陟¶
¶
　　奔走塵沙五十程泉聲今夜響泠泠明朝畫鼓催¶
征騎不使行人仔細聴¶
¶
　　韓廷玉築亭於官舍旁予題其扁曰梅雪盖取少¶
陵詩語而劉貢父送劉長官掌廣西機宜嘗用此¶
事有雪片梅花五嶺春之句今廷玉適為此官於¶
以名亭抑其宜也亭邉花木多吾弟定叟舊植故¶
¶
　　及之　　　　　　　　　　　　張　栻¶
¶
<pb:KR2k0054_WYG_125-32a>¶
　　城隂一徑自深窈花木成行菊遶籬細説當時經¶
始事夢回春草費相思¶
¶
　　立春日褉亭偶成¶
¶
　　律回歳晩冰霜少春到人間草木知便覺眼前生¶
意滿東風吹水緑差差¶
¶
　　月巖　　　　　　　　　　　　吳　儆¶
¶
　　題詩山寺不勝多人力爭如造物何安得短篷巖¶
下瀨長看清影照寒波¶
¶
<pb:KR2k0054_WYG_125-32b>¶
　　次桂州　　　　　　　　　　　孫　覿¶
¶
　　過嶺逢人問象州瘴烟如海蹴天浮三閭逐客何¶
時到八桂宜人且少休¶
¶
　　喜雪示桂人　　　　　　　　　范成大¶
¶
　　臘雪同雲嶺外稀南人北客盡冬衣従今老杜詩¶
猶信梅片飛時雪也飛¶
¶
　　羅江¶
¶
　　嶺北初程分外貪驚心猶自怯晴嵐如何花木湘¶
<pb:KR2k0054_WYG_125-33a>¶
江上也有黄茅似嶺南¶
¶
　　甘棠驛¶
¶
　　萬里三年醉嶺梅東風刮地馬頭迴心勞政拙無¶
遺愛慚向甘棠驛裏来¶
¶
　　嚴闗(或謂之炎闗桂人守險處朔雪多不入闗闗内外風氣逈殊人以為南北之限也)¶
回看瘴嶺已無憂尚有嚴闗限北州裹飯長歌闗¶
外去車如飛電馬如流¶
¶
　　冬日融州絶句　　　　　　　　陳　藻¶
¶
<pb:KR2k0054_WYG_125-33b>¶
　　四隻漁船叩板門㡬家茅屋長兒孫天寒水淺江¶
成路地僻人稀郭賽村¶
¶
　　過桂平¶
¶
　　嶺南大半尚鴻荒城壁空堅草莽長忽到潯州江¶
上飲喜他風物近吾鄉¶
¶
　　謁羅池廟¶
¶
　　友人余子畏嘗以詩戲余尾聫云我合焚香夜深¶
坐等君頭白栁州来後余有東寧之役過栁州界¶
<pb:KR2k0054_WYG_125-34a>¶
謂前詩應於此矣及泛江東還謁羅池廟乃知行¶
止前定¶
¶
　　平生不作羅池夢今日還来謁栁祠忽憶故人曽¶
得句鬼神先我七年知¶
¶
　　秦城　　　　　　　　　　　　劉克莊¶
¶
　　缺甓殘磚無處尋當年築此慮尤深君王自向沙¶
丘死何必區區戍桂林¶
¶
　　題霞溪驛¶
¶
<pb:KR2k0054_WYG_125-34b>¶
　　一溪春水㺯晴沙蕩漾輕風舞落花此去桃源知¶
有路夕陽西下半天霞¶
¶
　　榕溪閣(山谷南遷維舟榕下)¶
¶
　　榕聲竹影一溪風遷客曽来繫短蓬我與竹君俱¶
晩出兩榕猶及識涪翁¶
¶
　　鬱林郡城　　　　　　　　　　廖徳明¶
¶
　　荒烟漠漠雙江上徃事悠悠古戌孤春到偏臨青¶
草渡夢中猶記白鷗湖¶
¶
<pb:KR2k0054_WYG_125-35a>¶
　　九龍山　　　　　　　　　　　張自明¶
¶
　　輕隂漠漠曉春天草路鋪茵栁似氊閒訪龍君話¶
行色雲平深洞水平川¶
¶
　　筆山　　　　　　　　　　　　陶　崇¶
¶
　　晩来設色霞成綺秋至回文雁作行借問墨池何¶
處是一江環遶潄琳瑯¶
¶
　　依緑亭　　　　　　　　　　　陳　峴¶
¶
　　修林平沼久荒埃招領春風一笑回淨埽莓苔分¶
<pb:KR2k0054_WYG_125-35b>¶
徑岸賸添桃李結亭臺¶
¶
　　潯州行部　　　　　　　　　　曹亨伯¶
¶
　　冬来行部駕軺車一日之間氣候殊朝服駝裘暮¶
揮扇未應嵐嶂得全無¶
¶
　　遊龍隠巖　　　　　　　　　　張叔信¶
¶
　　㡬年鱗甲蟄清淵一旦飛騰石自穿遺迹漫存離¶
舊隠定應銜雨去朝天¶
¶
　　横浦　　　　　　　　　　　　徐安國¶
¶
<pb:KR2k0054_WYG_125-36a>¶
　　暑風披拂瘴煙收獨倚危樓豁逺眸萬疊山圍城¶
堞古一灣江抱海槎浮¶
¶
　　全州出郊　　　　　　　　　　朱子恭¶
¶
　　水滿牛耕犢後隨早田大半已翻犁趁時浸穀清¶
明近次第秧針緑又齊¶
¶
　　經年阡陌日遲遲桑柘纔方吐緑枝只為峭寒交¶
節晩村家却是拂蠶時¶
¶
　　招義驛¶
¶
<pb:KR2k0054_WYG_125-36b>¶
　　霜林紅葉襯桐花路轉崖根百尺斜霽日㫁雲成¶
徙倚湘南秋盡未還家¶
¶
　　過全州　　　　　　　　　　　陶　金¶
¶
　　南北東西㡬萬峯郡城如在畫圖中何人裁㫁湘¶
妃竹半蘸秋江作釣筒¶
¶
　　自合浦還清湘寄虛中弟　　　　陳了翁¶
¶
　　瘴海只将梅作雪湘山今見麥為春晴空有月當¶
如舊嶺北山南總照人¶
¶
<pb:KR2k0054_WYG_125-37a>¶
　　横浦　　　　　　　　　　　　賈成之¶
¶
　　横槎三月江如束風浪縈紆接天緑郡樓新創插¶
雲飛盡日江山對雙目¶
¶
　　題靈鷲山石壁　　　　　　　　無名氏¶
¶
　　跨鶴曽来不記年洞中流水碧依然紫簫吹徹無¶
人問萬里西風月滿天¶
¶
　　堯山　　　　　　　　　　　(元)吕思誠¶
¶
　　堯山絶秀嶺南天雪壓林嵐飄素烟髙倚暮雲屏¶
<pb:KR2k0054_WYG_125-37b>¶
掩翠半消晴日玉開田¶
¶
　　平樂政平樓¶
¶
　　灕江江上古昭州一帶孤城有此樓雲䕶山容簷¶
外立月將波影檻前流¶
¶
　　過鬼門關　　　　　　　　　額爾吉納¶
¶
　　雷陽任滿鬱林還過了千山及萬山但願人心平¶
似水不須惆悵鬼門闗¶
¶
　　盤石山　　　　　　　　　　　陳　孚¶
<pb:KR2k0054_WYG_125-38a>¶
懸崖千仞鐡崔嵬勢似飛虯卷海来我見只疑山¶
欲躍馬蹄不敢蹴青苔¶
¶
　　自永福縣過八十里山¶
¶
　　下山如井上如梯亂石嵯岈割馬蹄正是行人行¶
不得鷓鴣更在隔林啼¶
¶
　　過牂牁江¶
¶
　　青草風吹毒霧腥交州何在海溟溟牂牁已恨天¶
涯逺又過牂牁十二程¶
¶
<pb:KR2k0054_WYG_125-38b>¶
　　思明州五首¶
¶
　　風吹蠻雨滴芭蕉杵臼敲殘夜寂寥習得孤燈牀¶
榻畔思明州裏過元宵¶
¶
　　手捧㯽榔染蛤灰峝中婦女趁墟来蓬頭赤脚無¶
鉛粉只有風吹錦帶開¶
¶
　　鹿酒香濃犬彘肥黄茅岡上紙錢飛一聲鼓絶長¶
鎗立又是蠻巫祭鬼歸¶
¶
　　毒蟲含弩滿汀沙荒草深眠十丈蛇遙望天邉紅¶
<pb:KR2k0054_WYG_125-39a>¶
似火瘴雲飛落木棉花¶
¶
　　刺竹叢叢苦筍生山禽無數不知名元宵已似春¶
深後龍眼花開蛤蚧鳴¶
¶
　　廣西即事　　　　　　　　　　傅若金¶
¶
　　南鎮干戈日夜陳西山寇盜出猶頻荒村百里無¶
烟火聞道官軍更殺人¶
¶
　　比歳供輸不自聊祇今氛祲未全銷陳前將士須¶
殊死莫倚功多氣轉驕¶
¶
<pb:KR2k0054_WYG_125-39b>¶
　　吕公巖　　　　　　　　　　　梁　遺¶
¶
　　松涵雲景竹生烟松竹深藏小洞天讀罷黄庭觀¶
鶴舞更於何處覓神仙¶
¶
　　遊中隠山　　　　　　　　　　郭思誠¶
¶
　　訪隠尋幽緩著鞭梅花初試小春天孤峯上下分¶
三洞一水縈紆溉萬田¶
¶
　　遊湘山寺　　　　　　　　　(明)嚴震直¶
¶
　　一帶山巒聳碧霄梵王宫殿壓重鼇我来試踏烟¶
<pb:KR2k0054_WYG_125-40a>¶
霞境滿耳松聲響翠濤¶
¶
　　全州遣興¶
¶
　　兩岸青山列翠屏竹篙輕擊浪花生雖然灘險渾¶
無懼却愛波光徹厎清¶
¶
　　觀音峯洞¶
¶
　　疊翠巖中宿霧收巍巍遺像瞰江流東州亦有潮¶
音洞小白花開滿地秋¶
¶
　　築興安堤¶
¶
<pb:KR2k0054_WYG_125-40b>¶
　　塘陡經營築版初皇恩旁沛海南隅民田自此多¶
沾溉安享豐年樂有餘¶
¶
　　蒼梧舜廟¶
¶
　　大舜南巡竟不還至今遺廟落空山南薫亭上琴¶
中意都在蠻烟瘴雨間¶
¶
　　至容州將赴北流聞陸川道梗　　劉　崧¶
¶
　　都嶠山前望北流丹砂勾漏若為求陸川更在浮¶
雲外落日旌旗生逺愁¶
¶
<pb:KR2k0054_WYG_125-41a>¶
　　粉壁道中¶
¶
　　樹杪髙崖盡插天巖腰墜石半侵田火燒山木㫁¶
平路騎馬亂行江水邉¶
¶
　　龍州十首(録六)　　　　　　　　林　弼¶
¶
　　龍州入夏多風雨山路無時一尺泥今日開門喜¶
晴霽洞雲片片度前溪¶
¶
　　山蕉木柰野葡萄佛指香圓人面桃更有波羅甜¶
似蜜冰盤初薦尺餘髙¶
¶
<pb:KR2k0054_WYG_125-41b>¶
　　峝丁峝婦皆髙髻白紵裁衫　布裙客至柴門共¶
深揖一時男女竟誰分¶
¶
　　近水刺桐知驛舍倚山毛竹即人家趁墟野婦沽¶
甜酒候客溪童進辣茶¶
¶
　　架巖鑿壁作巢居隠約松雲碧樹疎水梘枝枝横¶
檻似禾囷箇箇小亭如¶
¶
　　林塘幽窈隔桑村風磴﨑嶇接石門雨過茅茨忘¶
赤日雲深篁桂易黄昏¶
¶
<pb:KR2k0054_WYG_125-42a>¶
　　登月江樓(仙人槎浦也)　　　　　　　王　偁¶
¶
　　朝来一上月江樓江雨長涵瘴水流望斷釣槎人¶
已逺青山點點是邕州¶
¶
　　過全州　　　　　　　　　　　解　縉¶
¶
　　陶生巖畔草青青唐介墳前江水聲兩岸鷓鴣啼¶
不盡畫船撾鼓到全城¶
¶
　　青湘書院何年起共説湘川栁仲塗想見皋比絃¶
誦處雲迷山鳥自相呼¶
¶
<pb:KR2k0054_WYG_125-42b>¶
　　過清湘¶
¶
　　自到靈川日日晴客懐清夢繞神京興安渠下斗¶
初浚一夜雨来新水生¶
¶
　　桂林大墟¶
¶
　　大墟江上蘆田寺百尺清潭萬竹圍栁店積薪晨¶
爨後獞人荷葉裹鹽歸¶
¶
　　龍州¶
¶
　　波羅密樹滿城闉銅鼓聲喧夜賽神黄帽葛衣虛¶
<pb:KR2k0054_WYG_125-43a>¶
市客青裙錦帶冶遊人¶
¶
　　廣源江水緑於苔繚繞龍州學字回惟見七源江¶
水濁常時風雨徹天来¶
¶
　　師入桂林屢捷志喜(成化元年九月)　　　韓　雍¶
¶
　　旌旗纔指桂林途五發偏師五獻俘従此皇威清¶
嶺海不勞民吏望来蘇¶
¶
　　桂江舟行見各山畬田廣開蠻夷殘孽持兵供役¶
夾道拜迎喜而有作¶
¶
<pb:KR2k0054_WYG_125-43b>¶
　　蠻夷流刦㡬經年飽食何嘗肯力田今日自知勤¶
穡事畬田處處滿山顛¶
¶
　　夾江山獠數年前日夜蔵蹤截過船今仗皇威已¶
心服持兵供役滿江邊¶
¶
　　凱歌　　　　　　　　　　　　丘　濬¶
¶
　　紅日中天萬國明戴盆魑魅尚偷生神機睿略如¶
天運一怒能教嶺嶠平¶
¶
　　三軍奮勇氣横秋石裂烟消水不流一夜山靈驚¶
<pb:KR2k0054_WYG_125-44a>¶
失險回頭不見九層樓¶
¶
　　萬山矗矗石層層千仞穹崖百尺藤朝野𫝊聞總¶
驚訝將軍直是解飛騰¶
¶
　　捷音曉日奏龍墀聖主當軒亦解頥借問古人誰¶
得似漢家充國宋家𤦺¶
¶
　　今日軍中又一韓功成只在笑談間由来名下無¶
虛士従此威聲振百蠻¶
¶
　　水陸舟車處處通三軍飽食不妨農相逢盡道兵¶
<pb:KR2k0054_WYG_125-44b>¶
威壯誰識蕭何轉運功¶
¶
　　十年坐待虺成蛇骨滿空山草滿家一陣凱風吹¶
地動荆榛轉眼即桑麻¶
¶
　　千載嶄巖一旦平山無瘴癘鬼無靈記功片石那¶
能盡兩廣蒼生口似銘¶
¶
　　凱歌二首　　　　　　　　　　夏時正¶
¶
　　捷報時時奏羽書烝民戰後樂耕漁萬方和㑹歸¶
王㑹不復通言用象胥¶
¶
<pb:KR2k0054_WYG_125-45a>¶
　　貔虎桓桓千萬兵風霆震蕩不留行一時埽盡千¶
山瘴更借甘霖為洗兵¶
¶
　　烏江　　　　　　　　　　　　張　瑄¶
¶
　　山束平川小路斜不成村落兩三家分明畫出桃¶
源景只欠溪流泛落花¶
¶
　　凱歌¶
¶
　　山無豺虎道無蛇猺獞相參百姓家昔日髙原皆¶
灌莽如今多半藝桑麻¶
¶
<pb:KR2k0054_WYG_125-45b>¶
　　寓冰井寺　　　　　　　　　　桑　悦¶
¶
　　郡南數里有蘇山坡老當年暫徃還此地山名宜¶
屬我漫亭曽寄一春閒¶
¶
　　栁州大水¶
¶
　　十日十夜雨不休龍城水欲女牆流東市撐船過¶
西市不知撞破㡬烟樓¶
¶
　　謁劉賢良廟¶
¶
　　制策通篇忤貴臣危言出口已忘身當時得意真¶
<pb:KR2k0054_WYG_125-46a>¶
螢爝星斗名懸下第人¶
¶
　　玉融郊行¶
¶
　　亂山蒼翠野人家小雨絲絲潤杏花誰似東君最¶
公道逺分春色到天涯¶
¶
　　劉仙巖　　　　　　　　　　　孔　鏞¶
¶
　　古峝門深百尺寛石巖題詠暗苔斑細尋仙子燒¶
丹處池滿流泉浸月寒¶
¶
　　鬬雞山¶
¶
<pb:KR2k0054_WYG_125-46b>¶
　　巧石如雞欲鬭時昻冠相距水東西紅羅纒頸何¶
曽見老殺青山不敢啼¶
¶
　　桂林諸葛亭¶
¶
　　寳積山巔諸葛亭澄清百粤仗威靈登臨一笑天¶
風至吹散狼烟萬里清¶
¶
　　平南曲六首贈中丞秦公　　　　孟　洋¶
¶
　　黄昏烽火動邊疆一夜猺兒滿桂陽勁弩長標當¶
虎穴垂髫赤脚繞羊腸¶
¶
<pb:KR2k0054_WYG_125-47a>¶
　　中丞仗鉞出湘闗虎將雄師指顧間籌策早従帷¶
幄定旌旗不待羽書還¶
¶
　　江夜虹霓拂劍鋒蠻天霜雪淨軍容蛟螭逺走三¶
湘去瘴癘全消五盖峯¶
¶
　　伐鼓鳴金唱海歌夷方従此息干戈且看銅柱髙¶
千尺不是當年馬伏波¶
¶
　　金鼓𫝊呼賜錦袍漢庭今喜得蕭曹即知生象開¶
麟閣已見恩波浴鳯毛¶
¶
<pb:KR2k0054_WYG_125-47b>¶
　　江草霏霏江水流青萍不用買黄牛桄榔樹下聞¶
樵語天子今無南顧憂¶
¶
　　分水嶺　　　　　　　　　　　魯　鐸¶
¶
　　一道源泉却兩支右為湘水左為灕誰知萬里分¶
流去到海還應有㑹時¶
¶
　　陽朔道中¶
¶
　　府江憂賊復驚灘十日真成行路難一笑開篷望¶
陽朔縁江况得好山看¶
¶
<pb:KR2k0054_WYG_125-48a>¶
　　夾岸青山映碧灘灘清山好畫應難斜陽盤礴掀¶
篷坐目駭神驚不盡看¶
¶
　　入南交闗¶
¶
　　寒雨黄昏漸有聲停驂坡壘欲三更使臣分得天¶
瓢水一洗南交瘴癘清¶
¶
　　興安縣　　　　　　　　　　　嚴　嵩¶
¶
　　興安城郭枕髙丘湘灕水分南北流萬里橋頭風¶
雪暮不知何地望神州(城西有萬里橋昔人以京師至此萬里因名)¶
<pb:KR2k0054_WYG_125-48b>¶
破屋古松喧夕籟逺峯寒露起層隂梅花兩岸湘¶
灕水嵗晩相隨到桂林¶
¶
　　華山　　　　　　　　　　　　顧　璘¶
¶
　　衆壑行雲遞有無灌江清影照人孤題詩寄向王¶
摩詰乞寫華山對面圖¶
¶
　　湘南二月大雪戲作春雪歌¶
¶
　　桂嶺長年冬鬱蒸湘江今歳積春氷北人飲酒歌¶
黄竹愁殺桃花與葛藤¶
¶
<pb:KR2k0054_WYG_125-49a>¶
　　繞郭千峯玉作臺連林素纈盡粧梅同誰跨馬腰¶
弓箭山口盤旋射鹿来¶
¶
　　夢中絶句　　　　　　　　　　王守仁¶
此予十五歳時夢中所作今拜伏波祠宛如夢中¶
茲行殆有不偶然者因識其事於此¶
¶
　　捲甲歸来馬伏波早年兵法鬢毛皤雲埋銅柱雷¶
轟折六字題詩尚不磨¶
¶
　　沙田春雨　　　　　　　　　　鄭善夫¶
<pb:KR2k0054_WYG_125-49b>¶
東風吹雨徧山溪林外催耕不住啼豐歉在天勤¶
在我禳田何用費豚蹄¶
¶
　　石井寒泉¶
¶
　　何年神斧斵青㝠石骨流来一派清不為行人濟¶
炎渴千秋巢許亦虛名¶
¶
　　答毛東塘　　　　　　　　　　夏　言¶
¶
　　瘴雨蠻烟萬里開海邦民物覩春臺不須更立分¶
茆柱重譯今看入貢来¶
¶
<pb:KR2k0054_WYG_125-50a>¶
　　贈陳思慎守上思州¶
¶
　　鳯凰山勢入龍州曲曲明江繞郡流莫聴啼猿驚¶
絶域伏波銅柱壯千秋¶
¶
　　過横州弔秦少游　　　　　　　湛若水¶
¶
　　南洲咫尺水盈盈水遶南洲洲遶城試問海棠香¶
不㫁城南城下弔先生¶
¶
　　謁韓襄毅祠　　　　　　　　　潘　恩¶
¶
　　韓祠突兀江之干江風瀏瀏江水寒漫采蘋香薦¶
<pb:KR2k0054_WYG_125-50b>¶
幽思恍如紛乗翔雲端¶
¶
　　初至蒼梧　　　　　　　　　　程文徳¶
¶
　　蒼梧自合棲丹鳯凡鳥何縁亦此来回首五雲天¶
正北校書曽上鳯凰臺¶
¶
　　府江雜咏　　　　　　　　　　謝少南¶
¶
　　石灘激浪殷成雷輕舸飄飄曲折開水樓達舍横¶
矛立山峝猺人負弩回¶
¶
　　冬炎卉木未蕭條暫倚蓬牕旅况銷樹架緑垂君¶
<pb:KR2k0054_WYG_125-51a>¶
子蔓崖林紅破美人蕉¶
¶
　　隘口分弓號擺灘領班人戴白鷴冠莫言南徼無¶
冰雪映日戈明水帳寒¶
¶
　　落日官軍舉號齊琱戈畫盾障山谿不嫌銅斗通¶
宵擊却厭斑雞半嶺啼¶
¶
　　堪驚節候與時違短晷猶能駐暖暉臘月菜花爭¶
自發冬天江燕亦羣飛¶
¶
　　書山棗驛　　　　　　　　　　錢　薇¶
¶
<pb:KR2k0054_WYG_125-51b>¶
　　粤嶠相迎接楚山盤雲無際萬松間鶴聲嚦嚦翔¶
空外總在乾坤心自閒¶
¶
　　題伏波廟壁　　　　　　　　　翁　溥¶
¶
　　功成士死萬艘沈貝錦誰明薏苡心千載南中舊¶
時笛至今猶怨武溪深¶
¶
　　蠻中　　　　　　　　　　　　陳　贄¶
¶
　　蠻溪雨過葉皆流落日猩猩啼樹頭髙竹亂藤茆¶
屋小不知村落屬何州¶
¶
<pb:KR2k0054_WYG_125-52a>¶
　　訪客啜㯽榔　　　　　　　　　董𫝊策¶
¶
　　急脚蠻奴髻半斜客来提榼手雙义㯽榔擎出斑¶
斕片灰白蔞青當獻茶(邕人以青蔞葉白灰和㯽榔啜之客至盛榼以獻謂¶
之代茶)¶
¶
　　寄橄欖¶
¶
　　波斯薦翠味回甘嶺樹秋髙拂瘴嵐記得吴都曽¶
有賦密緘錫甑到江南(邕橄欖最佳名波斯種法用錫甑包之雖寄逺不損)¶
噉茘枝¶
¶
<pb:KR2k0054_WYG_125-52b>¶
　　南風醺落出牆枝丹渥羅囊玉露披博得風流瘦¶
吟骨蘇郎曽寫黒猿詩¶
¶
　　人面子¶
¶
　　翠裹團囊顔帶酡箇中甘味夾酸渦只縁人面看¶
来好支膝秋風却睡魔¶
¶
　　釣魚臺　　　　　　　　　　　梁允瑤¶
¶
　　四尺長竿十尺絲石潭深處白魚肥炎荒不到春¶
山雪謾著羊裘坐釣磯¶
¶
<pb:KR2k0054_WYG_125-53a>¶
　　大廟峽　　　　　　　　　　　梁允玳¶
¶
　　羣山聳翠鎻中流古廟隂隂古木秋可是地靈闗¶
福澤香烟潭影日悠悠¶
¶
　　上石西州　　　　　　　　　　吳爾施¶
¶
　　黄茅為宇竹為門斗米肩豚濁酒尊欲向此中停¶
信宿俄𫝊交阯掠前村¶
¶
　　㡬處人烟覆短牆山多未許牧牛羊頽祠蔓草無¶
香火惟見殘碑枕夕陽¶
¶
<pb:KR2k0054_WYG_125-53b>¶
　　初出灕江　　　　　　　　　　俞安期¶
¶
　　桂楫輕舟下粤闗誰言嶺外客行艱髙眠翻愛灕¶
江路枕底濤聲枕上山¶
¶
　　水月洞吟　　　　　　　　　　蘇　濬¶
¶
　　雲門忽散芙蓉色疊嶂凌烟天咫尺流澌隠隠青¶
黛光一樽獨對水天碧¶
¶
　　蒼梧君子亭漫詠¶
¶
　　秋聲何處急悲笳一曲歌殘遍落霞獨坐長亭聴¶
<pb:KR2k0054_WYG_125-54a>¶
不盡滿天風雨滴黄花¶
¶
　　張義姑　　　　　　　　　　　葉向髙¶
¶
　　樓船十萬赴南征一夕星沈漢將營見説遺孤三¶
尺在㡬人殉節似程嬰¶
¶
　　桃李深閨正及時長教公子怨佳期誰言俠骨非¶
紅粉辛苦如存趙氏兒¶
¶
　　夜雨寒燈自䌟纑空留一線答勞劬只今彤管新¶
褒在千載人間説義姑¶
¶
<pb:KR2k0054_WYG_125-54b>¶
　　紅顔何處掩芳魂朱紱於今重將門猶憶當年淒¶
絶處蕭蕭風雨泣王孫¶
¶
　　恩州午火　　　　　　　　　　湯顯祖¶
¶
　　逐客恩州一飯沽伏波盤筍見纎纎炎風不遣春¶
銷盡二月桃花絳雪鹽¶
¶
　　送袁生謁南寧郡¶
¶
　　白髪孤遊銅柱西瘴来江影似虹霓千山落月無¶
人語榕樹蕭蕭倒挂啼¶
¶
<pb:KR2k0054_WYG_125-55a>¶
　　府江紀事　　　　　　　　　　管大勲¶
¶
　　雷霹灘前鼉鼓喧栁營岡畔角聲繁維舟烟雨更¶
殘夜忽聴従軍樂可言¶
¶
　　一番時雨洗金戈雪浪風濤殺氣多窮島逋夷驚¶
膽落滿江舟子唱蠻歌¶
¶
　　鬱林道中　　　　　　　　　　陳　鴻¶
¶
　　茫茫新水拍沙堤四月應無杜宇啼記得驛程来¶
日路五千餘里鬱林西¶
¶
<pb:KR2k0054_WYG_125-55b>¶
　　題廉石　　　　　　　　　　　楊于陛¶
¶
　　炎荒之地有寒山更有陸公一片石朝夕徃還惟¶
丈親米顛下拜我尤癖¶
¶
　　題寒山¶
¶
　　寒山一脉遶南流絶頂源頭有洞湫五月却銷炎¶
火熱可能三伏是三秋¶
¶
¶
　　廣西通志卷一百二十四¶
¶
