# -*- mode: mandoku-view -*-
#+TITLE: 廣西通志
#+DATE: 2019-03-29 20:53:14.272295
#+PROPERTY: ID KR2k0054
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 5
<pb:KR2k0054_WYG_005-1a>¶
　　欽定四庫全書¶
¶
　　廣西通志卷四¶
¶
　　圖經¶
¶
　　山經地志非圖無以辨方位而昭形勝非經則支¶
條綿亘脉絡分合不能劃然於方幅間粤西東錯¶
廣東西際滇黔南界交阯北連永寶幅員之廣輪¶
延袤何止數千里其間萬山㦸立三江帶盤郡邑¶
星羅諸蠻窟宅於中土為屛障於交夷為關鎖所¶
<pb:KR2k0054_WYG_005-1b>¶
繫不綦重哉我¶
¶
　　國家聲教遐宣仁漸義摩唐宋覊縻諸州久置郡邑¶
泗城鎮安亦改土歸流化椎髻而尚衣冠矣譜其¶
山川而析其形勢猶得目為窮荒邊徼耶固圉諴¶
民安封疆而佐昇平則於官斯土者有厚望焉志¶
輿地¶
¶
　　廣西總圖經¶
¶
　　廣西楚越之交在京師南春秋時越并有吳地北¶
<pb:KR2k0054_WYG_005-2a>¶
伐齊西伐楚自荆以南皆屬於越周顯王時楚滅¶
越吳起相楚悼王南并蠻越遂有洞庭蒼梧越諸¶
邊疆皆屬楚其後越人散處江南海上各為君長¶
有甌越駱越之屬甚蕃故曰百粤以揚州南境故¶
曰揚粵王翦定楚南地秦始皇利粤之犀象珠璣¶
欲乘勝進攻粤使尉屠睢綂五軍郡監史禄鑿渠¶
以通糧道殺西甌君譯吁宋越人皆入叢薄中與¶
禽獸處莫肯為秦者隂置桀駿以為將夜攻秦人¶
<pb:KR2k0054_WYG_005-2b>¶
殺睢秦乃大發兵畧取陸梁地為南海桂林象郡¶
以適遣戍粵以東屬南海郡粤以西屬桂林郡而¶
慶逺思恩太平以達交州俱屬象郡焉漢武平南¶
越趙佗孫光降以其地為蒼梧鬱林合浦郡屬交¶
阯部三國吳析合浦以北蒼梧鬱林郡屬廣州晉¶
以始安臨賀屬湘州梁分湘廣之交屬桂州唐以¶
其地隸嶺南道後開拓諸蠻峒落置覊縻州郡數¶
十五代時入南漢宋平南漢以屬廣南西路元改¶
<pb:KR2k0054_WYG_005-3a>¶
為嶺南廣西道肅政廉訪明改為廣西布政¶
¶
　　本朝因之東至湖廣道州界西至雲南特磨界南至¶
廣東髙州界北至湖廣武岡界横袤萬餘里山勢¶
迴環衡湘扼其背九疑五嶺介其肘腋水合夜郎¶
牂牁滙邕桞下潯梧合灕水入於海雖石稜竹箐¶
之間田賦若不足而山川險要雄峙西南為中州¶
捍禦焉¶
¶
　　廣西總圖説　　　　　　　　(明)楊　芳¶
<pb:KR2k0054_WYG_005-3b>¶
粵之西三江環抱錯編户於蠻獠不當十四五&KR0463;¶
警時聞左右二江土蠻最桀黠時治兵相攻窺及¶
内地自韓襄毅翦定藤峽始稍稍面革未幾而遺¶
孽滋蔓嘉靖戊子己亥間凡再尋師焉當府江之¶
道既梗十寨煽虐古田懷逺雒容諸邑沒於夷者¶
數十年今採羣議特設重臣開府於是督撫同心¶
武功丕振遂恢復古田而州之懷逺雒容還其故¶
邑嗣雖間有小醜或厪當事之憂然簡率繕兵受¶
<pb:KR2k0054_WYG_005-4a>¶
㕓履畝已不遺餘䇿顧法久而蠧人習而玩耰鋤¶
之卒寖亡營壘之防頓弛官目里胥憑其勢稜以¶
朘削恫喝於谿峝兼之墨吏因縁為市極目痛心¶
葢不止府江是已柳屬諸獞多托跡豪右名謂佃¶
主實則逋淵及一旦盜兵尚為左袒此豈可獨咎¶
於狐兎軰哉邕麗改土為流諸斤斤奉法足為交¶
南扞蔽武靖部落既散苖裔亦斬絶歸我版圖正¶
惟其㑹不可不早為計也惟是慶逺諸蠻剥膚為¶
<pb:KR2k0054_WYG_005-4b>¶
甚忻城已淪異類永順永定侵及近郊而南丹肆¶
行剽掠於往年竟釋不問迨勤封事聽其謾詞謝¶
罪取偽蠻以獻荔波洊遭荼毒其民義不背漢令¶
長歲入其地輙環泣挽留曰獨何以遐棄我則增¶
城置戍實慰引領雲霓乃牽制鄰疆悠悠歲月義¶
膽灰落封豕轉滋彼其不為懷逺為洛容且將為¶
程縣之續矣夫粵西之蠻獠固亦能投戈負耒輸¶
我貢賦土司恃符章為重其尊寵廢辱亦惟我之¶
<pb:KR2k0054_WYG_005-5a>¶
視是尚可以化誨懷服也結以忠信鎮以威畧使¶
無困於繁網無苦於多求豪猾怵誘之謀不得生¶
窺伺攘竊之奸不得逞是皆可以卵翼字而鞭箠¶
使者昔人謂邊方之官非才不足任事非守不足¶
服人有封疆之責者其尚加之意云¶
¶
　　桂林府圖經¶
¶
　　桂林府為廣西省治東至湖廣永州府道州界六¶
百里西至栁州府雒容縣界二百六十里南至平¶
<pb:KR2k0054_WYG_005-5b>¶
樂府荔浦縣界二百一十里北至湖廣寶慶府武¶
岡州界三百八十里自府治至京師七千四百六¶
十里領州二縣七其山桂嶺其水桂江故附郭曰¶
臨桂縣北一百三十里曰興安縣有海陽山其下¶
湘灕之水出焉西北五十二里曰靈川縣南一百¶
四十里曰陽朔縣有興平水南流入灕西南一百¶
里曰永福縣有鳯巢山鳯嘗棲之其上有池西北¶
八十里曰義寧縣有靈鷲山其上有瀑泉義江南¶
<pb:KR2k0054_WYG_005-6a>¶
流入永福又鑿渠東引入於灕西一百五十里曰¶
永寧州東北二百五十里曰全州有文山洮水出¶
焉三百四十里曰灌陽縣灌水出焉灕水經興安¶
者本秦史禄所鑿號靈渠經臨桂者為桂江東至¶
梧㑹黔鬱合江而入海北流為湘水合洮灌於全¶
州至零陵滙瀟水入洞庭湖世謂桂嶺摩天灕波¶
經地水環湘桂山類蓬瀛其山水誠竒瓌甲天下¶
靈川以北陽朔以南山峝多猺獞永寧尤深阻明¶
<pb:KR2k0054_WYG_005-6b>¶
殷俞諸公肆力蒐鋤古田克靖民乃獲有寧宇今¶
蠻風丕變弦誦日興而人文盛矣¶
¶
　　桂林府圖説　　　　　　　　　楊　芳¶
桂林帯江襟山控制蠻荒千里葢西南一都㑹也¶
湘與灕互流横奔逆折勢難飛渡則平樂其門户¶
云陸則陽朔為東南衝而金寶頂之村猺獞最叢¶
永福捍其西南四隘雲聨薄於修荔又一要害也¶
義寧靈川興安全灌為西北屏藩而義寧之六隘¶
<pb:KR2k0054_WYG_005-7a>¶
靈川之七都灌陽之各源興安全州之澗峝時相¶
侵噬葢彼之勾引為害非一日矣所幸古田蕩平¶
漸歸撫化間或夷性自起讐殺然窺伺之心未萌¶
惟是偷人不無潛發而營衛堡隘之設固不可疎¶
也今計兵之在郡者七千八百有竒在諸屬者六¶
千八百有竒兵衆餉煩典蔵者能無匱乎嘗考舊¶
所編派於民與民之所以自為計者而未始不深¶
為疆圍慮也夫山多則地磽民拙則䇿短偷安而¶
<pb:KR2k0054_WYG_005-7b>¶
坐食則生不衆而為不疾是以其郡恒貧重以田¶
不自耕而招佃於猺獞是藉寇糧也習則招主為¶
猺獞摹畫轉㗖吾民是資盜謀也又習則彼不以¶
為我主而反乘之視招主若杌上肉是始以為利¶
而終以為禍也郡貧矣而民又自為尾閭以自匱¶
兵食其何以資無論桂林凡粤郡皆然易稱豶豕¶
之牙詩營桑土之户招主罔禁而為豕以礪牙引¶
寇而内之户欲民寧處弗可得已¶
¶
<pb:KR2k0054_WYG_005-8a>¶
　　平樂府圖經¶
¶
　　平樂府在省治東南東至廣東連州連山縣界五¶
百六十里南至梧州府蒼梧縣界二百六十里西¶
至桂林府陽朔縣界六十里北至桂林府灌陽縣¶
界一百四十里自府治至京師七千六百四十里¶
領州一縣七附郭曰平樂縣山之竒者有目巖誕¶
江出其東荔水出其西合流入於灕江西北一百¶
里曰恭城縣有雲殿山白雲所興有平川有西水¶
<pb:KR2k0054_WYG_005-8b>¶
有葛溪分流而合於樂水東北二百六十里曰富¶
川縣有富江東二百八十里曰賀縣嶺曰臨賀水¶
曰臨水曰賀水西一百三十里曰荔浦縣有䝉山¶
䝉水出其下西南一百里曰修仁縣荔水經流入¶
於灕南一百二十里曰昭平縣山則北陀五指水¶
有龍門天池又西南二百里曰永安州激江東流¶
與䝉江合入於海府居梧桂中與清湘九疑鬱相¶
繆焉環以縈宻諸山滙以灕樂二水勝槩天出嶺¶
<pb:KR2k0054_WYG_005-9a>¶
表要領也自梧而北灕瀧險惡至是始平故曰平¶
樂江水近府始迤演故曰府江宋明時猺獞嘯險¶
為亂去城不二里輒嗃矢鏦矛禦人而魚肉之今¶
沿江置汛哨堡森如即危灘孤嶼昏夜亦可停橈¶
何治亂懸殊若是也臨賀為五嶺之一地近楚大¶
源山實逋逃淵藪今設㕔營並駐麥嶺永安萬山¶
深阻明始設州治荒陋不免然拊循振作何地不¶
可為鄒魯是在長民者之責也夫¶
¶
<pb:KR2k0054_WYG_005-9b>¶
　　平樂府圖説　　　　　　　　　楊　芳¶
平樂境内猺獞十居七八自濱江至昭平夾岸置¶
堡數百里聨綴以銷亂人出沒之患北陀故稱夷¶
窟今盡覆其巢業已剏城屯兵而勢江諸源猶然¶
窺竊今於平樂縣地曰田沖者為西岸要害置禆¶
將營劄焉永修荔自殄韋蠻增兵分戍民將帖席¶
然此兵名備三邑實鎮荔浦永安在深谷中猺獞¶
順軌固亦無虞而修之梁羅二族生齒繁夥漢民¶
<pb:KR2k0054_WYG_005-10a>¶
僅二三户良獞類漢者僅九十户荔鎮既逺尾大¶
能無隠憂頃雖設有堡守而形單力薄未足以濟¶
况南界栁象常苦讎殺勢不得不增兵增兵即益¶
餉而郡實窶人餉將焉出舊取給於梧梧又取給¶
於東粵兹中使𣙜酤梧與東粵恐無望矣以兵之¶
不得不增而苦於餉之無所從益故昭郡今雖堂¶
處而十年之後事未可知曲思逆計誠所蒿目而¶
不能寐者¶
¶
<pb:KR2k0054_WYG_005-10b>¶
　　梧州府圖經¶
¶
　　梧州府在省治東南東至廣東肇慶府封川縣界¶
四十里西至潯州府平南縣界一百九十里南至¶
廣東高州府信宜縣界四百二十里北至平樂府¶
賀縣界二百一十五里自府治至京師八千里原¶
領州一縣九雍正三年改鬱林為直𨽻州析博白¶
北流陸川興業𨽻之今領縣五附郭曰蒼梧縣有¶
繫龍洲屹然中浮三江砥柱也有銅鑊山石壁嶙¶
<pb:KR2k0054_WYG_005-11a>¶
峋登望大江如帶西六十里曰藤縣有鐔江繡江¶
㑹黔鬱合江入於南海又西三百二十里曰容縣¶
有大容山有都嶠洞天西南一百八十里曰岑溪¶
縣有皇華江東北三百六十里曰懷集縣有四門¶
巖朝巖燕巖最竒懷溪滙諸水經廣東四㑹縣入¶
於南海史稱梧州地總百粵山連五嶺葢二廣上¶
游八桂門户明成化間於此建節鎮南控容邕西¶
顧桂栁東應廣肇於以坐制陽峝諸蠻而東南無¶
<pb:KR2k0054_WYG_005-11b>¶
宿憂今聲教誕敷萑苻無警蠻夷風俗日以丕變¶
較諸唐宋元明之世不亦善乎因天然險隘設闗¶
以扼海涯商檣賈艘風指雲集誠炎徼之赤郡云¶
梧州府圖説¶
¶
　　梧踞五嶺之中囊九疑三江之槩為粵東西咽喉¶
西枕藤峽八寨諸蠻出沒無時東南接封川信宜¶
䑕竊狼吞窟穴其間曩屢勤師征旋服旋叛開府¶
總制或以勲臣内臣鎮之迄今百有餘載山防江¶
<pb:KR2k0054_WYG_005-12a>¶
哨棋布星列總一郡十屬所戍守軍兵凡一萬有¶
餘葢屹然稱重鎮矣苐頃來帑蔵寖耗内地虛曠¶
歲登物産不供或半需於鄰或半需於商小大坐¶
食卒惰而將驕客兵多不用命識者謂此非細故¶
也然則申法令汰老弱来商賈廣樹藝秉亷敦素¶
在吾黨當有以身率之者¶
¶
　　潯州府圖經¶
¶
　　潯州府在省治南東至梧州府藤縣界一百九十¶
<pb:KR2k0054_WYG_005-12b>¶
里西至南寧府横州界二百二十里南至直𨽻鬱¶
林州界一百九十里北至栁州府象州界三百三¶
十里至京師八千七百二十五里領縣四附郭曰¶
桂平縣有白石山與勾漏洞通巖巒秀絶仙靈棲¶
焉黔水鬱水合為潯江經藤梧入於南海東一百¶
三十里曰平南縣有鷰石山龔江水東㑹潯江入¶
海西一百四十里曰貴縣南山峭拔秀色千里而¶
浮水沉水合流入於鬱江有紫泉其出不恒北二¶
<pb:KR2k0054_WYG_005-13a>¶
百四十里曰武宣縣有隂江新江滙洛清紅水諸¶
巨川南注於潯江縣舊𨽻桞改𨽻賓雍正七年始¶
改屬西二十五里曰武靖州今改為鎮大藤之水¶
出焉是為峽江㑹黔水合潯江入於南海夫潯水¶
國也北黔南鬱環以二江大隍瀠廻中開沃野封¶
域廣袤實有古三州之地兹又增之以武宣眡他¶
郡葢不為小雖山水竒秀映帶城郭連數百里勢¶
如游龍然蠻溪獠峝鴆虺易叢撫涖者思昔五山¶
<pb:KR2k0054_WYG_005-13b>¶
藤峽鋌而走險實盜藪夷錯今皆革心而不復怙¶
亂驅民之善是在威徳並行¶
¶
　　潯州府圖説¶
¶
　　潯襟喉兩江隠然天塹而叢巖複嶺環峙葢西南¶
要區也第地廣山深猺狼錯雜沙田藤峽山心羅¶
運九懷等巢所在難以一二計狼子野心叛服無¶
常雖鎮廵星羅營堡棋置羈縻化誨駸駸漸洗夙¶
習然衣袽之戒固未可以一日忘也¶
¶
<pb:KR2k0054_WYG_005-14a>¶
　　南寧府圖經¶
¶
　　南寧府在省治西南東至潯州府貴縣界三百四¶
十里西至太平府羅陽縣界九十里南至廣東廉¶
州府欽州界二百七十里北至思恩府武縁縣界¶
六十五里自府治至京師八千三百十二里領州¶
三縣三土州四寨一峝一附郭曰宣化縣有馬退¶
山馳奔雲矗亘數百里諸山來朝勢若星拱崑崙¶
山因險設闗以扼蠻峝闗前水曰大沖江在府東¶
<pb:KR2k0054_WYG_005-14b>¶
北邕水在府西北八尺水在府南俱入鬱江東二¶
百八十里曰横州灘曰烏蠻有横槎江有月江州¶
西二百里曰永淳縣東班之水入於鬱江西南二¶
百里曰上思州有十萬山為明江之源經交阯至¶
太南為左江西七十里曰新寧州西北二百四十¶
里曰隆安縣二百六十里曰歸徳州四百二十里¶
曰果化州五百二十里曰下雷州五百五十里曰¶
湖潤寨雍正十年與下雷並改隸鎮安西南一百¶
<pb:KR2k0054_WYG_005-15a>¶
九十里曰忠州二百四十里曰遷隆峝南寧昔之¶
邕管也與桂林嘗並稱大府水陸交衝原隰平曠¶
控制狼土三十六峝永平横山二寨尤險要南連¶
交阯西接滇黔全粵屏翰至所屬上思横永襟帶¶
欽連籓籬肘腋左江誠重鎮矣¶
¶
　　南寧府圖説¶
¶
　　南寧為粵西壯郡雖叢錯三十六峝顧其地廣幾¶
千里而横山永平尤稱要害昔唐宋咸建牙置帥¶
<pb:KR2k0054_WYG_005-15b>¶
以與桂州埒葢視諸郡獨遼曠屯可容數萬人云¶
自猺蠻不靖仗力於狼用致諸狼稍驕難盡束以¶
法守邕者在深察夷情之向背而低昻伸縮恩與¶
威兼焉邕庶幾其永奠乎¶
¶
　　太平府圖經¶
¶
　　太平府在省治西南東至南寧府新寧縣界二百¶
里西至交阯髙平府界二百五十里南至南寧府¶
忠州界七十里北至鎮安府向武州界三百里自¶
<pb:KR2k0054_WYG_005-16a>¶
府治至京師八千七百四十二里領州四縣一土¶
州一十有八縣二司二附郭曰崇善縣東北曰左¶
州曰養利州曰永康州南曰寧明州皆流屬也至¶
於江州思州在其南羅白縣在其東南思陵州憑¶
祥州上石西州下石西州在其西南太平州安平¶
州上下凍州上龍司下龍司恩城州龍英州鎮逺¶
州佶倫州在其西北茗盈州全茗州在其北結安¶
州萬承州都結州羅陽縣在其東北皆土屬也城¶
<pb:KR2k0054_WYG_005-16b>¶
據麗江西岸江源一自交阯髙平府經上下龍司¶
一自上思州經遷隆峝俱㑹郡西繞城三面而東¶
下後山一線展而為城於東咽處作垣以截之曰¶
壺闗與栁絶相似左右各擅其勝也設治於兹而¶
新改之寧明則以同知兼轄土屬之下龍則以通¶
判駐攝臂指聨屬内以防察土官外以控制交阯¶
誠左江之鎖鑰邊陲之藩屏矣比復欽承¶
¶
　　諭㫖查按通交各徑路添設汛防固圉寧民至意何周¶
<pb:KR2k0054_WYG_005-17a>¶
暨也疊嶂拱䕶者以青蓮為最麗江至合江鎮滙¶
右江下南潯東入於南海¶
¶
　　太平府圖説¶
¶
　　太平據青蓮山之陽麗水旋折四交若壺因號壺¶
城城後諸山聨絡隠約類蠶叢葢五嶺以西一重¶
嶂也遶郡皆土蠻雖始多逆命倔强然既改土為¶
流虎符朝至而夕即赴焉無敢後先與内郡無以¶
異况無猺獞諸種之雜百姓自耕自守無所謂召¶
<pb:KR2k0054_WYG_005-17b>¶
募之兵而實亦無所事於兵也庶幾壺城之以太¶
平名其有自耶獨養利孤懸於土蠻中四無唇齒¶
之附時罹侵掠不得不早為之備而上下凍及安¶
平之古鐙等隘則境與交阯鄰即邇来未嘗有虞¶
而防周於意外其可以漫自委耶¶
¶
　　鎮安府圖經　　　　　　　　　高　輯¶
鎮安府在省治西東至思恩府田州界一百六十¶
里西至歸順州茶嶺接交阯髙平夷府界三百六¶
<pb:KR2k0054_WYG_005-18a>¶
十八里南至太平府龍英州界一百五十三里北¶
至田州界九十里自府治至京師九千五百九十¶
里故土府改流𨽻思恩通判雍正七年裁通判而¶
設知府以思恩所屬之六土州𨽻之其地包絡雲¶
山為金湯東南曰崇山文筆峰標然樓櫓之外歸¶
順䭾命兩江左右瀠廻黑巖蓮塘幽滕天成而明¶
暗異焉東北一百五十里為奉議州地濱右江改¶
土設流官州判南一百六十里為向武州水有勢¶
<pb:KR2k0054_WYG_005-18b>¶
溪渰江山有武城北感南一百九十里為都康州¶
廣袤十四五里西南一百四十八里為歸順州方¶
三百里鵝泉流珠水澄流而滃湧又西南一百六¶
十八里為上映州地稍倍於都康西北一百五里¶
為小鎮安地與歸順等皆西連交阯而泥丸封谷¶
安内攘外實西陲藩垣要郡又南一百六十里為¶
下雷州南一百八十五里為湖潤寨舊皆屬南寧¶
雍正十年以地界與府差近改屬焉¶
¶
<pb:KR2k0054_WYG_005-19a>¶
　　鎮安府圖説¶
¶
　　鎮安北枕牂牁東南襟帶思太西南則雲南交阯¶
壤繡錯焉宋設宣撫司元路明府要皆覊縻之¶
¶
　　本朝因其故絶改流設通判𨽻思恩府四面環蠻官¶
多寄治雍正七年裁通判始設知府以思屬之奉¶
議諸州𨽻之小鎮安居府西北界滇南接交阯保¶
樂州為粵極邊永樂間始置分土府官男治之故¶
别其名曰小非其地小也歸順在府西南雍正九¶
<pb:KR2k0054_WYG_005-19b>¶
年改設流官知州界連交阯髙平保樂兩州境均¶
稱要區今以遊擊鎮歸順守備防小鎮安千總防¶
府犄角星羅至森宻矣然而漢土殊情親疎異好¶
是在保障者誠求而審察之也¶
¶
　　栁州府圖經¶
¶
　　栁州府在省治西南東至平樂府修仁縣界二百¶
六十五里西至慶逺府宜山縣界一百六十里南¶
至潯州府貴縣界二百七十里北至湖廣靖州綏¶
<pb:KR2k0054_WYG_005-20a>¶
寧縣界五百六十里自府治至京師七千八百三¶
十里原領州二縣十附郭曰馬平縣有駕鶴之山¶
其下栁江繞焉經潯梧入於南海東北六十里曰¶
雒容縣有雒清江入於栁江西北一百九十里曰¶
羅城縣離縣東北二百餘里為通道鎮塘頭峝馬¶
峝冷諸村萬山盤錯土蠻倚為巢窟今設千總扼¶
隘分防北八十里曰栁城縣又北三百一十里曰¶
懷逺縣有水曰融江溯流而上經梅寨以達古州¶
<pb:KR2k0054_WYG_005-20b>¶
都江為通黔水道近時糧運資之西北二百五十¶
里曰融縣有真仙巖石峝玲瓏流泉觸之清如環¶
珮是為靈壽溪其東北為融水經栁城入於桞江¶
東南一百三十里曰象州西有象山其上多雲南¶
一百里曰来賓縣大江繞城下曰紅泥夏秋常翻¶
濁浪舊領賓州雍正三年改直𨽻州割來賓遷江¶
上林武宣四縣轄焉嗣以武宣改屬潯州雍正十¶
二年改賓州及遷江上林𨽻思恩府而以來賓仍¶
<pb:KR2k0054_WYG_005-21a>¶
歸屬府昔稱山水清曠石峰多竒秀峭拔仙靈遺¶
蹟往往而在其民亦多聰穎東北連昭桂西南接¶
思邕衆流逶迤與牂牁㑹邊於夜郎為駱越要害¶
提督駐節足以鎮壓諸蠻屹然中堅踞西粵勝勢¶
然在前明皆伏莽區也因時裒益可無審厥控制¶
以専寄重者歟¶
¶
　　栁州府圖說¶
¶
　　栁之屬凡十有二循隙選隘連亘幾二千餘里郭¶
<pb:KR2k0054_WYG_005-21b>¶
以外繞地率猺獞矣然邇多向化禀約束惟一二¶
三四五都撫獞間作不靖栁城兩江盤廻左右四¶
達灘瀧險惡道路顛危而民多狡諸巢頃雖畧定¶
未可忘虞心融之大難小源諸蠻剽掠時作来賓¶
之北三北五諸獞反側亦靡常遷江民少而獞多¶
與八寨連若負嵎之虎迨天未雨計當何如上林¶
邇於八寨出沒難覊又有猺曰長峝鵝頭既剪之¶
後遺孽猶未熄也象俗差淳而大洞梁羅等猺時¶
<pb:KR2k0054_WYG_005-22a>¶
聞擄殺狂恣武宣民與獞雜南入桂林又南過大¶
藤馬陋諸猺林立繡錯向背莫料所賴在事者審¶
度地勢慎固封守則十二屬屏翰豫矣¶
¶
　　慶逺府圖經¶
¶
　　慶逺府在省治西東至栁州府栁城縣界四十里¶
西至貴州豐寧下司界四百三十二里北至貴州¶
都勻府荔波縣界三百二十里南至思恩府安定¶
司界一百六十里自府治至京師八千三十二里¶
<pb:KR2k0054_WYG_005-22b>¶
領州二縣四土州三土縣一土司三附郭曰宜山¶
縣北有㑹仙之山多靈草嘉禾舊府所轄清潭南¶
鄉功徳窰灰四里乃永定忻城土司地割屬今以¶
宜山縣丞改理苗分駐楞村矣又北九十里曰天¶
河縣龍江之水出焉㑹落䝉小江東流與融水合¶
經潯藤入於南海西一百五十里曰思恩縣西二¶
百十五里曰河池州西南四百二十里曰東蘭州¶
危峰疊嶂列峙如㦸雍正七年改流州治經營百¶
<pb:KR2k0054_WYG_005-23a>¶
度伊始若廼被荒裔於禮讓亦良牧之責也南一¶
百十里曰忻城縣烏泥之水出焉西三百四十二¶
里曰南丹州西北一百八十里曰荔波縣雍正十¶
年改屬黔省西南二百四十里曰那地州永定司¶
永順正副司皆在府西大都土壤遐僻江灘險峻¶
雖有竒境人跡罕至猺獠巢穴較栁為多西北控¶
牂牁昆明十五部地最為嶺南要害南北西三巢¶
曩時猺獞出沒今移同知於徳勝鎮貼近彈壓并¶
<pb:KR2k0054_WYG_005-23b>¶
添設龍門廵檢而移徳勝之守備於東蘭駐防東¶
院内六哨其他控制聨絡戍守森宻奸宄咸知斂¶
戢夷習日以䆮變自馮當世起於宋文風葢卓然¶
傑出焉¶
¶
　　慶逺府圖説　　　　　　　　　楊　芳¶
慶逺越在西北極境環繞土夷惟東北與栁城接¶
地遼闊葢右江一藩蔽也石壁巉巖江流迅急兩¶
岸無路中深不可測舟則捫石而上以故商旅罕¶
<pb:KR2k0054_WYG_005-24a>¶
通郭以外民之家一而猺獞之穴九柄事者未始¶
不以備禦為難今查沿途所設堡舍非不星列哨¶
守之官非不分領要害而兵非漢種將不知兵蓋¶
將舊時剿沒田土即屬伊布種因令隨地戍守雖¶
迹若不費而兵足然非我族類心與面殊一城孤¶
懸四面皆敵不可謂無虞也兵既不足匪但谿峝¶
不逞之徒得以肆其出沒而土蠻亦且妄自恣睢¶
轉萌他志郡蓋難之難矣¶
¶
<pb:KR2k0054_WYG_005-24b>¶
　　思恩府圖經¶
¶
　　思恩軍民府在省治西南東至栁州府來賓縣界¶
二百八十五里西至雲南廣南府土富州界七百¶
一十里南至南寧府宣化縣界一百三十里北至¶
慶逺府永定司界二百四十里自府治至京師八¶
千六百六十里明以土州陞府宏治間岑濬作亂¶
誅滅改流置鳯化縣尋廢設九土司割南寧武縁¶
縣𨽻之并轄諸土府州縣地袤延幾二千里泗城¶
<pb:KR2k0054_WYG_005-25a>¶
鎮安皆府屬割立舊疆之廣殆半省焉舊自武縁¶
外皆土屬雍正十二年增轄賓州及上林遷江二¶
縣賓地層山峻嶺上林東西撫即八寨餘孽故時¶
相仍煽惡延接九土司桀黠捍網者每恃為逋逃¶
藪裒益宜有更置也南五十里曰武縁縣山水清¶
曠而奥折風土與瘴鄉差異東南一百五十里曰¶
賓州有山曰領方昔嘗取以名郡矣崑崙絶險以¶
界賓邕東北一百八十里曰上林縣思鄰大明之¶
<pb:KR2k0054_WYG_005-25b>¶
山綿接武緑多仙靈蹟二百八十里曰遷江縣武¶
郎之水出焉西南二百九十里曰土上林縣西二¶
百十里曰下旺司四百五十里曰土田州附田州¶
之百色市以同知移駐右江鎮扼制上游為由滇¶
入粵要衝也西北五十里曰那馬司九十里曰定¶
羅司一百五十里曰舊城司二百里曰都陽司東¶
北八十里曰白山司北六十里曰興隆司一百六¶
十里曰安定司東北八十里曰古零司土蠻宿勾¶
<pb:KR2k0054_WYG_005-26a>¶
連啟釁裁改潯州通判駐劄其地勢與土田州埒¶
府治舊自寨城山徙喬利再徙荒田山勢蜿蜒敷¶
為平原兩水夾繞環抱涵畜合流入武縁江達南¶
寧地闢土腴商通貨集審其形勢而聨絡指臂駸¶
駸乎富庶日増人文蔚起矣¶
¶
　　思恩軍民府圖説¶
¶
　　思恩始定寨城遷喬利又以瘴霧移荒田驛疏兩¶
水繞山以合巨浸居重之勢成矣顧荒鹵厥田為¶
<pb:KR2k0054_WYG_005-26b>¶
下下百物罕生一日之間寒燠互換迅風疾雷暴¶
雨恒什之九而三面環夷獨東南一面聨武縁南¶
寧蓋職方絶徼也江流淺窄商賈跡希雖八寨柴¶
池蕩平而郡治孤懸左右顧無羽翼所恃城外東¶
西置二哨别募兵控守兵雖少然勤訓練嚴稽覈¶
足以自固况所轄九司皆兵緩急又足藉也惟壤¶
接土州逋逃為藪䑕竊歲無虛日且閭閻積憊風¶
化寢淪撫柔諭教其在良二千石乎¶
¶
<pb:KR2k0054_WYG_005-27a>¶
　　泗城府圖經¶
¶
　　泗城府在省治西東至慶逺府東蘭州界二百里¶
西至貴州普安州界四百五十里南至思恩府田¶
州界一百五十三里北至貴州永豐州界三百七¶
十五里自府治至京師九千三百六十里本思恩¶
屬土府因土官不職懼誅繳印改流設知府割直¶
𨽻一州及一縣屬之其地四面懸崖兩闗扃鑰靈¶
洞一水中貫凌江波而建治垣塹實天造焉府西¶
<pb:KR2k0054_WYG_005-27b>¶
北四百里曰西隆州居萬山中山峻瘴深議移治¶
扁牙距府僅二百里紅水江繞其西北入栁江府¶
西南三百四十里曰西林縣山有木龍獨旺水則¶
䭾悶河源自滇南挾剥䭾西洋諸水入右江而達¶
海府州舊疆遼濶以黔粵争界劃紅水江北地盡¶
𨽻貴州江南提封猶千里焉然而絶巘㟏岈求其¶
衍沃可田者殆鄒滕之不逮也¶
¶
　　泗城府圖説¶
¶
<pb:KR2k0054_WYG_005-28a>¶
　　泗城居萬山中絶壁參天鮮平壤紅水牂牁南北¶
夾繞廣逺雄視諸郡雖峝起於唐州置於宋而所¶
謂谿峝覊縻史無稱焉殆非唐宋元之所得而羈¶
縻者已明洪武五年周徳興平婪鳯安田諸峝遂¶
克泗城始入版圖永樂間分安隆上林兩峝各置¶
司以泗城岑善忠兩子為長官𨽻思恩雖曰推恩¶
及其子弟意實削弱之迨正綂而程縣利州併於¶
岑豹兩長官司正徳間仍據於岑接明未嘗一問¶
<pb:KR2k0054_WYG_005-28b>¶
桀驁有自來矣¶
¶
　　本朝縁岑繼禄從征滇黔功升府進𠞰吳逆又身為¶
向導兵力之銳甲兩江然其子孫卒以盜弄罹罪¶
改革豹接之報不亦宜乎康熈五年改安隆長官¶
司為西隆州北接黔上林長官司為西林縣南接¶
滇皆設流官雍正四年以州直𨽻領縣五年劃隆¶
泗紅水江北地七百里隸黔改泗城為流府遂以¶
州縣改屬水土瘴毒民為土官積威所刦咸兢兢¶
<pb:KR2k0054_WYG_005-29a>¶
奉法邊吏益加之拊循足為西徼重藩矣¶
¶
　　直𨽻鬱林州圖經¶
¶
　　直𨽻鬱林州在省東南東至梧州府容縣界六十¶
里西至廣東廉州府合浦縣界一百九十里南至¶
廣東髙州府化州界一百七十里北至潯州府桂¶
平縣界一百二十里自州治至京師八千四百三¶
十里原屬梧州府雍正三年改直𨽻州領縣四川¶
原平逺有南流水過羅望江㑹定川江至廣東髙¶
<pb:KR2k0054_WYG_005-29b>¶
州入於海州西南七十里曰博白縣有大荒山其¶
上有池雙角山下有江東四十五里曰北流縣有¶
勾漏山鬱紆突起為寶靈之臺石湫玉田風雲生¶
焉其北有緑藍山水繞城下北流入藤㑹鬱江南¶
七十里曰陸川縣有鳴石之山崑崙之水北六十¶
里曰興業縣有鐵圍山羅列障蔽鬱林於古稱郡¶
顧介延嶺海之間宻邇猺蠻往之荷㦸負劍盜弄¶
而竊發者數矣今則安恬豐阜沃野廣衍農田之¶
<pb:KR2k0054_WYG_005-30a>¶
利為粵徼先凡厥庶民既富方穀亦庶幾登兹治¶
理哉¶
¶
　　直𨽻鬱林州圖説¶
¶
　　鬱林當梧西腋斜接潯黔襟帶廣東之髙廉二郡¶
介嶺負海地廣山叢亦西粵要區矣¶
¶
　　國家設立専營以參將駐轄聨絡汛防姦宄不作百¶
年疆場晏然又改置直𨽻環領四縣誠審乎控馭¶
之宜也北流勾漏擅美地靈而藤釐瑞泉斯啟祐¶
<pb:KR2k0054_WYG_005-30b>¶
我農田謂非天之協應歟勤撫循而敦化理吏治¶
蒸蒸隆古寧獨使廉石風流臺存景陸已乎¶
¶
¶
¶
¶
¶
¶
　　廣西通志卷四¶
¶
