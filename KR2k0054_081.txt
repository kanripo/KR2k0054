# -*- mode: mandoku-view -*-
#+TITLE: 廣西通志
#+DATE: 2019-03-29 20:53:17.596128
#+PROPERTY: ID KR2k0054
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 81
<pb:KR2k0054_WYG_081-1a>¶
　　欽定四庫全書¶
¶
　　廣西通志卷八十¶
¶
　　鄉賢¶
¶
　　明¶
¶
　　何敦復字學敏世綸子領嘉靖鄉書萬厯間官駕¶
部員外郎遇事剛直不為同官所容謫判姑熟移¶
丞潮州清介自矢嘉惠學校置市租於海陽以佐¶
祀建韓昌黎祠於澄海時延諸生校課所至皆有¶
<pb:KR2k0054_WYG_081-1b>¶
惠政潮人今配祀韓祠(叅廣東名宦志)¶
¶
　　蔣季炯字和陽全州人萬厯癸酉舉人歴任雲南¶
昆陽知州有德政母老致仕相國葉臺山贈以詩¶
曰吏隠梅溪水共清鳬飛又喜到江城桃花兩邑¶
栽應遍麥穗三春瑞已成私舍月明㸔鶴舞訟庭¶
雨過見苔生西郊不少干旌去誰似攀轅此日情¶
(舊志)¶
¶
　　曹學易字肖川全州人萬厯壬午舉人筮仕任邱¶
<pb:KR2k0054_WYG_081-2a>¶
教勤於課士陞桂陽知縣愛民如子楚人誦之遷¶
黔定番知州撫綏有方尋吿歸以祖遺宅産讓其¶
弟鄉人稱之(舊志)¶
¶
　　郭應翰字義所懷集人萬厯癸酉鄉薦初任感恩¶
縣諭聘江西分考所㧞皆一時名流陞襄陽令興¶
水利修學宫革羡耗繕城垣漢江患冦應翰率兵¶
進勦冦宵遁襄民德之陳情歸居鄉三十六年鄉¶
賓三十一次其方正比之王彦方陳仲弓云(縣志)¶
<pb:KR2k0054_WYG_081-2b>¶
阮悉懷集人萬厯辛夘鄉薦初令英德繼調雩都¶
從吉州郭子章講學化民當道交薦邑人建祠以¶
祀再遷雷州别駕化洽政平萑苻斂跡建義倉創¶
學田署徐聞併欽州篆民皆立去思碑及致政歸¶
奉母龍氏年九十七終(縣志)¶
¶
　　謝朝紀字念溪宜山人性孝友登萬厯己夘鄉薦¶
仕善化令遷判延平隨擢知雲南阿迷州歴任清¶
廉政聲洋溢解組歸遺愛在民舉入名宦居鄉二¶
<pb:KR2k0054_WYG_081-3a>¶
十餘年存心施濟嵗荒為粥賑饑全活甚衆稱貸¶
者焚劵不責償置義田養寒士助貧弱婚葬懿行¶
難以盡述(舊志)¶
¶
　　吳邦俊臨桂人萬厯丙子舉人知瓊山縣為政寛¶
和居官廉潔火耗贖鍰一毫不染清操可風(縣志)¶
吕興周字渭南臨桂人幼警敏勤學足不窺園下¶
筆千言立就萬厯丙子舉於鄉丁丑成進士年二¶
十授禮部祠祭司主事遷員外郎中時福藩倚母¶
<pb:KR2k0054_WYG_081-3b>¶
鄭貴妃専寵陰欲奪嫡神宗將有三王並封之意¶
舉朝無敢言興周特疏爭之上感悟東宫不揺中¶
外韙之尋轉光祿少卿再擢應天府丞以疾予吿¶
歸凡鄉人冠婚喪祭力不能舉者皆周之以為范¶
純仁再見云(縣志)¶
¶
　　陶明禮平樂人萬厯丙戌進士官長樂知縣以修¶
廢事除煩苛忤當事貶驛丞隨復原官不赴居鄉¶
佐修志書祀鄉賢(縣志)¶
¶
<pb:KR2k0054_WYG_081-4a>¶
　　嚴遵試賀縣人萬厯辛夘舉人宰英德英毅敏幹¶
讞決兩造稱平凡輕罪悉令薙藥草根以代贖鍰¶
服毒輕死之風遂息(平樂府志)¶
¶
　　唐世堯平樂人萬厯乙酉省解丙戌進士授寧波¶
推官擢吏部主事典試粤東供應毫無所取原任¶
御史萬國欽主事饒坤皆以國本建言忤㫖世堯¶
與尚書陸光祖共推舉之遂鐫秩南還圖書外無¶
長物時當道議闢府江險灘力贊其成又纂修府¶
<pb:KR2k0054_WYG_081-4b>¶
志貂璫採𣙜於昭怙勢横行莫敢誰何世堯以大¶
義折之貂璫側目居家孝事二親色養備至割腴¶
産以贍異母弟後補原官泰昌初卒贈光祿寺卿¶
(平樂府志)¶
¶
　　梁允玳懷集人由明經萬厯七年任上海丞革去¶
糧長贄見銀八百兩隨陳一切運糧赴京陋規並¶
華亭青浦三邑概列欵於直指使者革之嵗節省¶
數千金會以憂歸遂決志養母不復仕進與弟允¶
<pb:KR2k0054_WYG_081-5a>¶
環友文煥怡情山水别號雲松(梧州府志)¶
¶
　　曹學程字希明全州人萬厯癸未進士歴知石首¶
海寧治行稱最擢廣東道監察御史神宗朝疏諫¶
易儲封倭諸大政以切直忤㫖擬死繫獄十有二¶
年毎秋臨錄刑者數一日縛赴市曹風霾蔽天拔¶
木飛瓦刑官復奏免猶未赦各官連疏申救凡三¶
十餘上多言其母年九十餘哭子待斃帝卒弗聽¶
其子正儒三刺血上書乞貸父死終不省丙午九¶
<pb:KR2k0054_WYG_081-5b>¶
月始用朱賡言謫戍湖廣寧逺衞久之方歸卒天¶
啓初贈太僕少卿崇禎時以孝子旌其子正儒(州志)¶
楊際㑹字仕遇容縣人性敏好學萬厯丁丑舉進¶
士知六安州尋以兄際熙巡按上江循例調頴州¶
巨豪武斷際㑹置之法郡人稱快晉户部郎出守¶
饒州時樂平饑民嘯聚煽亂單車諭散其黨亟發¶
賑之遷閩臬叅楚藩卒於官祀名宦(舊志)¶
¶
　　李希説字則省横州人萬厯丙子鄉薦授興寧知¶
<pb:KR2k0054_WYG_081-6a>¶
縣大計考清廉第二先萬厯庚寅嵗饑希説時為¶
孝廉州人請借預備倉穀二千石賑濟至冬希説¶
自捐補還鄉民思之(舊志)¶
¶
　　張孫美字亨齋臨桂人賦性端方言行不茍萬厯¶
丁酉登賢書任潮州教授啓迪諸生進德修業擢¶
四川定逺令興起教化勸課農桑革除弊政士民¶
戴之致仕歸嚴率宗族長㓜咸秉禮義舉行鄉飲¶
一邑奉為儀型(縣志)¶
¶
<pb:KR2k0054_WYG_081-6b>¶
　　舒宏志字心矩全州人尚書應龍子有竒才弱冠¶
登萬厯丙戌進士廷對策多譏刺時政閣臣不敢¶
置前列神宗竒之拔置第三中外驚異稱上神明¶
得人授翰林院編修博極羣書過目成誦學問淵¶
䆳萬言立就惜享年不永未展其藴云(州志)¶
¶
　　龍國祿桂平人萬厯乙未進士官廣東惠州湖廣¶
岳州四川重慶三歴知府皆有善政百姓歌思(舊志)¶
蔣獻貞字鳯儀號慎旃全州人萬厯己酉舉人任¶
<pb:KR2k0054_WYG_081-7a>¶
雲南歸化令多善政舉卓異調繁昆明陞南京工¶
部主事督江南七省糧餉所至清介自持便道省¶
親丁父艱服闋應補因母老家居買榖備賑嵗以¶
為常州人佩德兩臺以忠孝三疏請旌(舊志)¶
¶
　　甘汝遷富川人萬厯十九年以選貢知三水縣節¶
儉慈愛嘗單騎行縣講讀六箴躬親解説延見父¶
老教育子弟人親之若父母嵗旱為文禱神三日¶
不雨自繫以禱須臾大雨滂沱四野霑足災疫必¶
<pb:KR2k0054_WYG_081-7b>¶
躬禱之胥江盜麥孔陽等晝為漁人夜則羣繫檣¶
桅操之若飛往來刦掠殺人沉之深潭無知者汝¶
遷廉得其情召善水者撈骨為証㑹潭深不可得¶
乃焚香吿天朱書没者之臂曰取骨伸寃遂躍入¶
盡撈而出盜始伏辜毎詣郡凡他邑獄難決者上¶
官悉以委訊有業箕者傭於人家箕斷自刺其腸¶
而死誣人殺之數年不決汝遷一讞即白其誣合¶
郡歎服其為政精誠明敏多類此(舊志)¶
¶
<pb:KR2k0054_WYG_081-8a>¶
　　童元鎮桂林右衞人萬厯中為指揮從討莫天龍¶
有功屢遷遊擊將軍高江猺反破平之歴永寧潯¶
梧叅將進副總兵擢廣東總兵總督陳大科以元¶
鎮熟蠻事仍移廣西時岑溪西北蒼藤東南一帶¶
猺賊盤據久為民患元鎮率諸軍進討賊伐大木¶
塞道環佈箛簽元鎮徉督軍開道而潛從小徑上¶
孔亮山賊慿高弩矢雨下諸軍奮死用火器攻大¶
破之俘馘一千五百有竒餘招撫復業以功賜金¶
<pb:KR2k0054_WYG_081-8b>¶
増秩李化龍大征楊應龍令元鎮督永順鎮雄泗¶
城諸土軍由烏江進永順兵先奪烏江諸軍既濟¶
復奪老君闗叅將謝崇爵督水西泗城兵乗勢再¶
拔河渡闗三月望賊以步騎數千來衝水西我軍¶
驅象出戰俄象反走擲火器者誤擊已營陣亂遂¶
為所破殺溺死者數千人賊復直趨烏江元鎮軍¶
出不意亦大敗殺溺死者殆盡江水為之不流事¶
聞下元鎮罪當死以前功得原戍煙瘴卒戍所(舊志)¶
<pb:KR2k0054_WYG_081-9a>¶
袁鳴泰平樂人萬厯庚戌進士官青田知縣丁父¶
艱歸居喪以孝聞起補莆田縣直道與鄉紳忤去¶
官有紀行實錄祀鄉賢(縣志)¶
¶
　　吕大英字元聲文簡曽孫幼多頴悟博聞强記垂¶
髫游泮以廕入太學授廣東惠州别駕署篆興寧¶
革陋規裁冗費清盜源建學宫惠地惡俗與人有¶
隙即服斷腸草以圖賴訪知之諭百姓挖其根獲¶
一石即准銷贖銀一兩毒草幾盡時鄰境盜刦餉¶
<pb:KR2k0054_WYG_081-9b>¶
金數千鞫之盜招匿竈下起之不得盜亦旋斃大¶
英慮良民受害齋戒禱於城隍數日雷電大作盜¶
家地忽裂得金數百距前死盜所指贓處僅咫尺¶
諸盜陳伏願自首不踰月原金俱完人咸服神明¶
感格督撫商周祚廉其事特薦之薦未到部三日¶
以例轉王府長史乞休家居不事生産而賑饑周¶
急無所吝惜卒祀鄉賢(舊志)¶
¶
　　趙獻素字南石全州人萬厯壬子鄉薦歴任户部¶
<pb:KR2k0054_WYG_081-10a>¶
郎中耿介尚氣節居鄉醇篤有古人風(州志)¶
¶
　　張宗煒字我見臨桂人以廕仕通政司經歴移光¶
祿署正遷户部主事分司河西鈔務例得羡金三¶
千餘悉報部充軍餉陞郎中督理延綏糧餉時三¶
邊重鎮軍兵數萬籌畫輸運咸中機宜當事者薦¶
知貴州鎮逺府苖冦犯郡宗煒同民甘苦百計守¶
禦蠟九請兵武岡剿撫並用苖冦胥服士民安堵¶
乞休居家多善行鄉里重之(縣志)¶
¶
<pb:KR2k0054_WYG_081-10b>¶
　　朱宏字海若臨桂人萬厯乙夘舉人賦性孝友不¶
妄干謁人目為真孝廉授横州學正克端師範教¶
人必以孝弟為先遷知吳川海冦為亂躬自臨戎¶
守禦巡按某贈以詩有墨綬書生也佩刀之句晉¶
知崖州禮士愛民興利剔弊士民德焉未幾守將¶
妄以他事中傷崖人數百渡海代鳴其寃事白宏¶
曰吾聞知足不辱知止不殆遂棄官歸崖民思其¶
遺澤崇祀名宦(舊志)¶
¶
<pb:KR2k0054_WYG_081-11a>¶
　　唐世照字伯闇灌陽人萬厯壬子舉人幼孤奉母¶
以孝聞仕饒州通判改雁門闗以邊防受知督府¶
題署代州三年實授知蘄州廉敏有長才士民愛¶
戴時土賊犯楚江黄騷動乃設立三闗募敢死士¶
守禦間發伏兵屢殱渠賊城賴以全在任八年卒¶
民歌思之祀名宦(縣志)¶
¶
　　陸經術灌陽人萬厯乙夘舉人性端嚴歴安仁臨¶
安令以吏才薦陞北城兵馬司轉户部主事剛直¶
<pb:KR2k0054_WYG_081-11b>¶
忤宦官調綿竹令值流冦犯川西架築城垣百計¶
堵禦邑賴保全收活流民以萬計叙授川西兵備¶
僉事乞休歸士民泣留為建祠(縣志)¶
¶
　　唐允中灌陽人登萬厯己酉賢書父子繼有仁德¶
高隠允中亦醇謹有古君子風厯官廣東提舉黄¶
州郡丞屢膺薦奬陞建昌知府乞歸養親父九十¶
嵗卒允中哀毁過甚殁祀鄉賢孫象益舉¶
¶
　　國朝康熙丙午解元人以為世德之報(縣志)¶
¶
<pb:KR2k0054_WYG_081-12a>¶
　　常真傑恭城人萬厯癸酉鄉薦以清介治鄧州先¶
是鄧有水患莅鄧者率傳舍視之真傑愀然曰奈¶
何魚鱉吾民也乃捐俸鳩工築堤以禦鄧舊有礦¶
税毎嵗入二千金民苦之力為奏免郡人醵免金¶
為壽真傑正色曰若以乃公為壟斷者乎既請免¶
又利之是易注也郤之置書院延民間子弟讀書¶
其中常夜呼酒聽書聲至雞鳴不倦一日聞子懋¶
中舉鄉薦首即解印歸家居四十年祀鄧州名宦¶
<pb:KR2k0054_WYG_081-12b>¶
(平樂府志)¶
¶
　　常夣龍字伸洲恭城人萬厯甲午舉於鄉任保定¶
通判主餉居庸闗有能聲條陳漕運五欵悉中時¶
宜剔釐驛税節省税羨嵗餘二千三百金以助軍¶
需考績保留加陞郡丞仍管前事卒於官合郡勒¶
石建祠祀之(平樂府志)¶
¶
　　吕大韶字明䕫臨桂人文簡曽孫弱冠應童子試¶
俱第一中萬厯丙午亞魁授四川叙州府推官丁¶
<pb:KR2k0054_WYG_081-13a>¶
父艱服闋補授江西瑞州推官治獄明允署縣署¶
府政聲優異性骨鯁不合時宜挂冠歸不入公庭¶
不會賓客以詩酒自娛(縣志)¶
¶
　　徐可行字心如宣化人登萬厯甲辰進士歴户部¶
郎中時邕舊例糧入公帑者凡三項民若繁耗奏¶
請編為一闔郡稱便壬子主試河南拔鄉薦八十¶
人皆名流卒祀鄉賢(舊志)¶
¶
　　陳堯典字闢荒蒼梧人早孤家貧力學登萬厯癸¶
<pb:KR2k0054_WYG_081-13b>¶
夘鄉書選於潛令治簡靜潔己愛民有循良風邑¶
南浮溪宣歙孔道毎山水驟漲行旅艱阻堯典捐¶
置渡田人常德之遷廣州别駕署増城有惠政遷¶
韶州江防丞湞江故多盜禁約嚴肅盜不敢犯三¶
院交薦其才擢宗人經歴丁内艱服闋晉户部員¶
外郎出理河西税務還京轉郎中陞叙州知府叙¶
故饒沃而事多阻撓堯典操持潔白人無從干以¶
私秩滿轉長蘆鹽運使時軍需孔亟堯典為清弊¶
<pb:KR2k0054_WYG_081-14a>¶
完逋卒以豪商中傷罷歸(舊志)¶
¶
　　伍世竒全州人萬厯丁酉舉人授龍門縣先是邑¶
苦税繁前官議欲𣲖入民糧以便徵收世竒下車¶
即集父老商之曰税雖不便有時而蠲一入實徵¶
恐成定額後不可減竟不編入民永賴之(州志)¶
侯邦治臨桂人嘉靖戊午舉人萬厯間任從化知¶
縣政尚寛平聽訟必得其隠徵賦例有加收悉為¶
禁革攝理番禺剸煩治劇才能益裕值行弓田法¶
<pb:KR2k0054_WYG_081-14b>¶
乃親履畎畝指計目量推新増以補舊失適足原¶
額而止吏難逞奸民免加賦衆甚德之以改調去¶
民立祠祀之(廣東名宦志)¶
¶
　　鄧承劵字鐵臣全州人萬厯戊午舉人歴任長沙¶
知府分巡湖南道居官剛介軍吏畏威士民懷德¶
歸之日囊槖如洗接物藹然人稱長者(舊志)¶
¶
　　陶宗孔字凝一全州人萬厯間舉人任岳州推官¶
九年狷介嚴正始終如一常種蔬自給岳宿苦漕¶
<pb:KR2k0054_WYG_081-15a>¶
運武衞封兑為患至殺人宗孔論請正法楚人呼¶
為青天立碑紀德増祀四賢祠(叅湖廣名宦志)¶
¶
　　文應麟字泰徵興安人萬厯戊午領鄉薦初任什¶
邡縣有清操時嵗大旱應麟步禱峩眉行烈焰中¶
數日遂大雨民賴有秋陞隴州多旱田民不諳水¶
利教以水車人甚便之士民感德為立祠以祀丁¶
憂歸教授食貧不以介意鄉人推重年七十一卒¶
祀鄉賢(舊志)¶
¶
<pb:KR2k0054_WYG_081-15b>¶
　　曹國祺字介之全州人登萬厯戊午鄉薦孝子正¶
儒之子崇禎間兩令分宜加意撫字清風惠政終¶
始如一祀袁州名宦(舊志)¶
¶
　　葛彦富川人以明經除廣東衞經歴有潔操管湖¶
西商税秋毫不入私槖歸之日行李蕭然居鄉尤¶
恂恂年八十卒(舊志)¶
¶
　　徐應坤懷集人萬厯間選貢性廉直孝友官嘉定¶
州判歴犍為令除積弊開鹽井興學校邑人德之¶
<pb:KR2k0054_WYG_081-16a>¶
立祠尸祝宦歸窶甚守道徐大儀知其賢分俸以¶
贈力辭不受其耿介如此(縣志)¶
¶
　　章極永福人任貴州黎平推官多善政民甚愛之¶
後乞歸甘貧樂道吟咏自適著有主靜遺編(縣志)¶
章潤永福人性警敏博洽羣書官十餘年所至多¶
善政於聲利澹然其清約如寒士甘貧苦節為人¶
嘆服(縣志)¶
¶
　　戴之聘灌陽人篤學有文名萬厯間嵗貢授廣東¶
<pb:KR2k0054_WYG_081-16b>¶
普寧令有善政骨鯁不事逢迎改授益藩理問校¶
尉有不檢者輒以法繩之忤王意遂拂袖歸杜門¶
著述子明聖登萬厯戊午鄉薦歴官户部郎以清¶
節著明徵登天啟賢書隠居不仕明聖子宸眷復¶
登崇禎鄉舉(縣志)¶
¶
　　楊雲才臨桂舉人萬厯中任公安知縣才敏識達¶
規制方畧皆經久計民有訟者數言立決清丈田¶
畝著為條編雖一絲一縷皆平價市以充賦置數¶
<pb:KR2k0054_WYG_081-17a>¶
十釡於庭民入城輸賦即就釡炊食詣縣如歸嘗¶
謂公安百年後必為江圮議遷椒園次祝家岡因¶
修孟公堤及中堤達於西村曰此可保數十年後¶
遷縣一如所度(湖廣名宦志)¶
¶
　　經學叅全州舉人萬厯間任黎城知縣寛嚴並用¶
豪猾斂迹編審丁糧絶去弊竇尤足為法(舊志)¶
伍睿字用思號明宇全州人萬厯間以進士知新¶
㑹縣興學校恤民隠弭盜破奸人以事至一見即¶
<pb:KR2k0054_WYG_081-17b>¶
能記其姓名與所言事歴久不忘以故人不敢欺¶
時山冦海倭充斥睿謂不築外城何以保障乃集¶
衆計工程審形勢均力役上之兵憲何子明凡建¶
城九百餘丈民不勞而事集籍其贏金睿無以應¶
竟以此調去士民為之立祠於象山(廣東名宦志)¶
劉幼學宜山人萬厯二十五年知清逺縣剛果有¶
為太監李鳯議於清逺開礦幼學面陳利害鳯為¶
之沮鳯私人汪某督税清逺勢張甚欲搆大姓數¶
<pb:KR2k0054_WYG_081-18a>¶
人幼學陰為解免邑人德之(廣東名宦志)¶
¶
　　徐可久字有功馬平人萬厯間知澂江府遷郡治¶
築磚城闢銅路開河道義倉社學久廢俱以次修¶
復陞雲南屯田副使(雲南名宦志)¶
¶
　　張師益宜山人嘉靖乙夘舉人萬厯初知徐聞縣¶
事性醇雅推誠及物瘞枯骨闢南湖建魁亭文運¶
以振嘗創邑乗以備文獻之考焉(廣東名宦志)¶
¶
　　蔣時極全州舉人萬厯間為雲南廣西府通判廣¶
<pb:KR2k0054_WYG_081-18b>¶
西為三郡界夙號賊巢時極威名素著諸土司聞¶
其至皆傾心往迎於百里外雖桀驁之酋亦望風¶
欵見時極申號令明賞罰不煩兵甲夷民讋服(雲南¶
名宦志)¶
¶
　　吳貢珍鬱林恩貢任雷州府通判潔己愛民優禮¶
士類軫恤耆老盜賊屏跡地方寧謐時與當路忤¶
被論而歸行李蕭然(廣東名宦志)¶
¶
　　馬中超全州舉人萬厯四十三年知欽州正己率¶
<pb:KR2k0054_WYG_081-19a>¶
物禁差役騷擾嚴保甲四境以寧賊酋黄慶忠剽¶
掠為患中超以計撫又條請開復西門設墟場於¶
河之對岸便民交易重修五湖亭政績卓然(廣東名宦¶
志)¶
¶
　　吳國藩灌陽舉人萬厯四十五年署廣州學正端¶
方正直一時士子皆宗之掌州篆廉明有斷興革¶
深洽民情如新舊學遷明倫堂招致賊首黃月明¶
等皆善政之大者尋陞西寧知縣(廣東名宦志)¶
¶
<pb:KR2k0054_WYG_081-19b>¶
　　王銓字衡甫博白人萬厯乙酉舉人任福建汀州¶
别駕時沙陽梗化銓奉檄剿之軍旅已戒念殺傷¶
必多單騎詣賊壘諭以禍福盡降其衆沙陽民德¶
之攝福清羅源長樂古田諸邑篆清慎愛民有青¶
菜三府白水二天之謡知雲南劍川州如治汀郡¶
時年六十八卒銓事父母盡孝謹平生未嘗鮮衣¶
甘食而周恤貧乏鄉里賴之子道大克紹父業庚¶
子領鄉薦署湯隂教諭遷四川儀隴令議賑緩徵¶
<pb:KR2k0054_WYG_081-20a>¶
察奸吏鋤豪右儀邑大治以手創乞休歸舟唯圖¶
書數卷而已結廬白沙號白沙隠士(縣志)¶
¶
　　李日英字天魁博白人少卓犖有大志以明經任¶
雲南大理府通判歴署昆明尋甸有政聲緬酋亂¶
督撫會題日英才可任即率師深入召緬酋諭以¶
禍福皆釋甲降神宗詔嘉之擢賓川知州豪右多¶
梗化日英繩以法皆帖服督撫交章薦陞貴州平¶
越同知苖叛單騎招降黔境安堵巡撫當入覲日¶
<pb:KR2k0054_WYG_081-20b>¶
英代行平越民臥轍請留覲既畢不樂仕宦解組¶
歸嘯傲林泉族黨貧乏計存周恤有范氏義田風¶
(縣志)¶
¶
　　朱寛桂林人隆慶庚午舉人為三水令撫臣廉其¶
有治劇才萬厯五年調西寧邑邑當始建草昧未¶
闢寛鋭精擘畫凡築城鑿池分田制里皆身所經¶
歴且為政寛和撫招新附課農訓士條理井然以¶
疾卒於官寧民無不悲泣者(廣東名宦志)¶
¶
<pb:KR2k0054_WYG_081-21a>¶
　　林致禮上思州人舉孝廉萬厯十四年任西寧令¶
時城池草創百務未舉致禮毅然以為己任是年¶
水潦城圯一百九十餘丈綜理修復視前加固開¶
西山羅旁夜䕶城鎮安寨平治各處大路以便往¶
來復鑿山引水遶郭由西而東灌田數百餘頃政¶
績皆堪不朽(訂廣東名宦志)¶
¶
　　伍子瑗全州人天啓二年令清逺時刦盜蜂起子¶
瑗親歴八鄉嚴保甲捕盜賊麗於法以抗直忤當¶
<pb:KR2k0054_WYG_081-21b>¶
道中考功法籍其家一無所有全之士夫斂金代¶
贖子瑗泰然順適嘗曰不敢累家大人素絲葢父¶
子皆清白吏也(廣東名宦志)¶
¶
　　李若楠天啓中任平越推官駐鎮新添安賊亂守¶
禦有方賊不敢近陞畢節僉事卒於官(貴州名宦志)¶
李映暘字升台平樂人天啓辛酉舉於鄉任大同¶
府推官明敏清介凡沉獄久不决者剖判如神奉¶
命巡邊措置皆當當事才之以父艱歸後補四川¶
<pb:KR2k0054_WYG_081-22a>¶
龍安推官陞興化同知不就(平樂府志)¶
¶
　　周岐山富川人以明經入仕除高郵州判言行不¶
茍襟度豁如州刺史有疑獄詢之剖决咸中人願¶
質成及致政屏跡杜門人皆賢之(舊志)¶
¶
　　黃其英宜山舉人兩任衡山貴溪二縣督撫有仁¶
慈愷樂黎民式歌且舞之薦後陞兵部職方司主¶
事居鄉仁厚式俗(縣志)¶
¶
　　蔣維芬字蘭甫全州人天啓辛酉舉人初任河南¶
<pb:KR2k0054_WYG_081-22b>¶
南陽知縣陞北直永平府推官俱以幹才稱先是¶
南陽唐王欲圖不軌維芬察之宻疏於朝懷宗怒¶
收王禁錮高墻并下維芬於理後得白尋陞兵部¶
武庫司主事(舊志)¶
¶
　　張茂梧字玉林臨桂人孫繩次子以解元登天啓¶
壬戌進士初任江南貴池知縣調繁改長洲先後¶
皆以治狀稱擢雲南道御史上疏言事目無權貴¶
舉朝以為難查督邊工以成績著尋致仕終養著¶
<pb:KR2k0054_WYG_081-23a>¶
易經了義行於世(縣志)¶
¶
　　歐國儁字景修平樂人天啓鄉薦官山東鄒縣教¶
諭陞國子監助教歴户部主事刑部郎中明允清¶
慎方正不阿忤閹璫解綬歸(縣志)¶
¶
　　唐際明號宅揆全州人天啓甲子舉人賦性純孝¶
初任雲南楚雄知縣監開銀礦一日可獲羡餘數¶
百金峻却之聞父訃謝事歸服闋補善化知縣時¶
值湖南重鎮雲集兵戈搶攘際明撫字催科軍民¶
<pb:KR2k0054_WYG_081-23b>¶
安堵部院察其廉能薦擢監軍副使(州志)¶
¶
　　朱毅字士逺臨桂人資性敏異弱冠輒有文名領¶
崇禎庚午鄉薦授雲南曲靖司理讞獄多所平反¶
行部按錄活重囚二十餘人滇民懷之(縣志)¶
¶
　　趙三薦全州人崇禎庚午鄉薦第一令瑞昌性嚴¶
毅有才智洞悉民隠邑多盜察其老而反於良者¶
署為約長使督盜盜悉就擒斃之於獄凡數百人¶
無何陞肇慶同知未行而流賊叢起遂殉難(訂江西名¶
<pb:KR2k0054_WYG_081-24a>¶
宦志)¶
¶
　　張登衡字埜心桂林舉人崇禎間以蜀令移知廣¶
濟值流冦方横乃招聚士民屯於大江之洲登衡¶
御胥吏素嚴乗亂思報憾集黨㰱血立義營將為¶
不軌諸士民亦擇日㰱血幟其營曰保定以敵之¶
兩營方建人情危懼而登衡晏然自若適天旱齋¶
戒步禱於壇前日再至諸奸莫測所為明日進香¶
江北廟諸奸從登衡已授計保定營長聞鼓聲伏¶
<pb:KR2k0054_WYG_081-24b>¶
衆四起擒其魁數十人投之江餘衆已靖陞蘄州¶
知州(湖廣名宦志)¶
¶
　　張干宸全州人崇禎二年宰英德精明有為值流¶
冦焚刦清溪干宸率兵親冒矢石相持者三晝夜¶
賊懾不敢渡江時含滙等處警報甫聞救援旋及¶
又習練排門夫以壯聲勢保全境内不罹蹂躙任¶
甫一載以覲行宦槖蕭然鬻負郭田以歸(廣東名宦志)¶
全在兹字任文靈川人天啓舉人崇禎辛未進士¶
<pb:KR2k0054_WYG_081-25a>¶
初授昆山令尋改衡陽潔己愛民衡民呼為慈父¶
(縣志)¶
¶
　　蔣季誠字明生全州人崇禎癸酉舉人任江南崇¶
明知縣多惠政邑人立祠尸祝(州志)¶
¶
　　國朝¶
¶
　　文映朝字中含全州舉人¶
¶
　　國朝順治間任安慶府同知以慈惠綏民詰奸禦盜¶
訓士子恤流亡士民頌之有德政錄梓行尋陞户¶
<pb:KR2k0054_WYG_081-25b>¶
部員外郎歸蕭然四壁人以為有五栁風卒年八¶
十(州志)¶
¶
　　劉舜濬桂林人順治七年知常德府清操不染招¶
撫殘黎民甚德之立祠龍陽(舊志)¶
¶
　　唐嗣昌號繼先全州人順治庚子舉人初任江南¶
上元令以清慎勤克盡厥職陞湖廣武昌府同知¶
多惠政卒於官楚人戴德祀名宦(州志)¶
¶
　　龎頴陸川人舉庚子鄉試任嘉魚知縣當夏逆變¶
<pb:KR2k0054_WYG_081-26a>¶
亂獨守孤城盡力保禦後歸養親孝行克敦(舊志)¶
文秉濂全州舉人¶
¶
　　國朝康熙七年知陜西淳化縣多惠政縣有浮糧¶
國初已蠲免後揑報新墾且溢前額賦重累民秉濂¶
力爭於臺使者事乃寢民感其德建祠祀之(州志)¶
唐之栢字松交灌陽人順治丁酉舉人授漢陽縣¶
知縣漢陽自明末困於兵之栢在任又當吳三桂¶
肆逆大兵往來益著盤錯才設水口義渡船清丁¶
<pb:KR2k0054_WYG_081-26b>¶
户緝奸宄修學教士分校得人擢知雲南南安州¶
邑中斂錢助行却不受調昆陽陞順天治中政績¶
卓然為户部刑部郎司農司冦倚重之以老乞休¶
(縣志)¶
¶
　　蔣學成桂平人知桂陽州政尚平恕嘗刻小學日¶
記省民格言又於南北門外立社學以教民後卒¶
於官民為流涕肖像祀於鹿峰(潯州府志)¶
¶
　　高熊徴字渭南岑溪人順治庚子副榜康熙十三¶
<pb:KR2k0054_WYG_081-27a>¶
年吳逆搆亂孫延齡叛據廣西逺近震動時岑溪¶
失守偽總兵陳士龍統兵據之熊徵與邑紳士鼓¶
勵鄉勇斬士龍復岑溪奉調從征擒其偽將所至¶
有功十七年春大將軍傅宏烈恢復梧州委署熊¶
徵團練同知十八年補授桂林教授旋調思明興¶
學勸士兩地文風為之丕變三十九年陞井陘知¶
縣會廣西巡撫彭鵬始至知熊徵守城破賊事特¶
疏薦之遂超擢兩浙鹽運使在官多惠政四十五¶
<pb:KR2k0054_WYG_081-27b>¶
年卒所著有郢雪齋前後集等書(舊志)¶
¶
　　蔣芾字肆柯全州人生而竒偉幼不好弄讀書過¶
目不忘作文未嘗起草康熙丁夘舉於鄉筮仕得¶
魏縣擕一弟一僕赴任甫一月完積年重案十七¶
事均㑹則革陋弊嚴燒鍋賭博娼妓伶人等禁巡¶
撫下其事於所屬以為法魏濱漳河久罹水患屢¶
奉檄築堤元魏兩處互相推諉芾勸諭里民均其¶
役於通縣躬赴畚鍤資其糗糧五日夜堤成元魏¶
<pb:KR2k0054_WYG_081-28a>¶
賴之衆名曰蔣公堤建義學遴士子肄業捐俸資¶
其膏火魏始有列賢書登進士者初魏人好訟日¶
投數百紙芾剖决如神二年後幾致無訟以母病¶
解印綬歸去之日上官致贐父老攀轅不絶歸家¶
事母至孝撫弟姪曲盡友愛修先塋置祭田兩新¶
宗祠三黨知交助婚葬傾槖無吝卒之日親疎皆¶
為流涕郡人士請於巡撫祀鄉賢魏人亦祀名宦¶
(州志)¶
<pb:KR2k0054_WYG_081-28b>¶
¶
¶
¶
¶
¶
¶
¶
¶
　　廣西通志卷八十¶
¶
