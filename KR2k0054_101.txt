# -*- mode: mandoku-view -*-
#+TITLE: 廣西通志
#+DATE: 2019-03-29 20:53:15.720857
#+PROPERTY: ID KR2k0054
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 101
<pb:KR2k0054_WYG_101-1a>¶
　　欽定四庫全書¶
¶
　　廣西通志卷一百¶
¶
　　藝文¶
¶
　　厯朝¶
¶
　　疏¶
¶
　　赴任謝恩遂陳膚見疏　　　　(明)王守仁¶
¶
　　臣於病廢之餘特䝉恩㫖起用授以兩廣軍旅重¶
寄臣自惟朽才病質深懼不任驅使以誤國事具¶
<pb:KR2k0054_WYG_101-1b>¶
本辭免過䝉聖㫖卿識敏才髙忠誠體國今兩廣¶
多事方藉卿威望撫定地方用紓朕南顧之懐姚¶
鏌已致仕了卿宜星夜前去節制諸司調度軍馬¶
撫勦賊㓂安戢兵民勿再遲疑推諉以負朕望還¶
差官舖馬裹齎文前去敦趣赴任行事該部知道¶
欽此欽遵兵部移咨到臣捧讀感泣莫知攸措伏¶
念世受國恩粉骨虀骸亦無能報又况遭逢明聖¶
温㫖勤拳若是何能復顧其他已於九月初八日¶
<pb:KR2k0054_WYG_101-2a>¶
扶病起程沿途就醫服藥調理晝夜前進柰秋暑¶
旱澀舟行甚難至十一月二十日始抵梧州思恩¶
田州之事尚未及㑹同各官查審區處然臣沿途¶
涉厯訪諸士夫之論詢諸行旅之口頗有所聞不¶
敢不為陛下一言其畧臣惟岑猛父子固有可誅¶
之罪然所以致彼若是者則前此當事諸人亦宜¶
分受其責葢兩廣軍門専為諸猺獞及諸流賊而¶
設朝廷付之兵馬錢糧事權亦已不為不專且重¶
<pb:KR2k0054_WYG_101-2b>¶
若使震其軍威自足以制服諸蠻然而因循怠弛¶
軍政日壞上無可任之將下無可用之兵一有警¶
急必須倚調土官狼兵若猛之屬者而後行事故¶
此輩得以憑恃兵力日增其桀驁今夫父兄之於¶
子弟茍役使煩勞亦且不能無倦况於此輩夷獷¶
之性嵗嵗調發奔走道途不得顧其家室其能以¶
無倦且怨乎及事之平則又功歸於上而彼無所¶
與兼有不才有司因而需索引誘與之為姦其能¶
<pb:KR2k0054_WYG_101-3a>¶
以無怒且慢乎既倦且怨又怒以慢始而徵𤼵愆¶
期既而調遣不至上嫉下憤日深月積刼之以勢¶
而威益褻籠之以詐而術愈窮由是諭之而益梗¶
撫之而益疑遂至於有今日加以叛逆之罪而欲¶
征之夫即其已暴之惡征之誠亦非過然所以致¶
彼若是已非一朝一夕之故且當反思其咎姑務¶
自責自勵修我軍政布我威徳撫我人民使内治¶
外攘而我有餘力則近悦逺懐而彼將自服顧不¶
<pb:KR2k0054_WYG_101-3b>¶
復自反而一意憤怒之夫所可憤怒者不過岑猛¶
父子及其黨惡數人而已其下萬餘之衆固皆無¶
罪之人也今岑猛父子及其黨惡數人既云誅戮¶
已足暴揚所遺二酋原非有名惡目自可寛宥者¶
也又不勝二酋之憤遂不顧萬餘之命竭兩省之¶
財動三省之兵使民男不得耕女不得織數千里¶
内騷然塗炭者兩年於茲然而二酋之憤至今尚¶
未能雪也徒爾兵連禍結徵𤼵益多財饋益殫民¶
<pb:KR2k0054_WYG_101-4a>¶
困益深無罪之民死者十已六七山猺海賊乘釁¶
揺動窮迫必死之㓂既從而煽誘之貧苦流亡之¶
民又從而逃歸之其可憂危何啻十百於二酋者¶
之為患其事已兆而變已形顧猶不此之慮而汲¶
汲於二酋則當事者之過計矣今當事者之於是¶
役其悴心焦思亦可謂勤且至矣特發於憤激而¶
狃為其難是以勞而未效夫二酋者之阻兵據險¶
亦不過畏罪逃死茍為自全之計非如四方流刼¶
<pb:KR2k0054_WYG_101-4b>¶
之賊攻城堡掠鄉村擄財物殺良民日為百姓之¶
患人人欲得而誅之者今驅困憊之民使裹糧荷¶
戈以征不為民患素無讐怨之虜此人心之所以¶
不奮而事之所以難濟也又今狼達土漢官兵亦¶
不下數萬與萬餘畏罪逋誅之虜相持已三月有¶
餘而未能一決者葢以我兵發機太早而四面防¶
守太密是乃投之無所往而示之以必不活益使¶
彼先慮預備幷心協力堅其必死之志以抗我師¶
<pb:KR2k0054_WYG_101-5a>¶
就使我師將勇卒奮决能取勝亦必多殺士衆非¶
全軍之道又况人無戰志而徒欲合圍待斃坐收¶
成功此我兵之所以雖衆而勢日以懈賊雖寡而¶
志日以合備日密而氣日以鋭者也夫當事者之¶
意固欲其計出萬全然以用兵而言亦已失之所¶
謂强弩之末不能穿魯縞者臣愚以為且宜釋此¶
二酋者之罪開其自新之路而彼猶頑梗自如然¶
後從而殺之我亦可以無憾茍可曲全則且姑務¶
<pb:KR2k0054_WYG_101-5b>¶
息兵罷餉以休養瘡痍之民以絶覬覦之姦以弭¶
不測之變迨於區處既定徳威既洽蠻夷悦服之¶
後此二酋者遂能改惡自新則我亦豈必固求其¶
罪若其尚不知悛執而殺之不過一獄吏之事何¶
至甲兵之煩哉或者以為征之不克而遽釋之則¶
紀綱疑於不振臣竊以為不然夫天子於天下之¶
民物如天覆地載無不欲愛養而生全之寧有蕞¶
爾小醜乃與之争憤求勝而謂之振紀綱者唯後¶
<pb:KR2k0054_WYG_101-6a>¶
世貪暴諸侯强凌弱衆吞寡則必務於求勝而後¶
已斯固五霸之罪人也昔苗頑不即工舜使禹益¶
徂征三旬苗民逆命禹乃班師振旅夫以三聖人¶
者為之君師以征一頑苗謂宜終朝而克㨗顧厯¶
三旬之久而復至於班師以歸自今言之其不振¶
甚矣然致有苗之格而萬世稱聖古之所謂振紀¶
綱者固若是耳臣以匪才謬膺重命得總制四省¶
軍務以從事於偏隅之小醜非不知乘此機㑹可¶
<pb:KR2k0054_WYG_101-6b>¶
以僥倖成功茍免於怯懦退避然此必多調軍兵¶
多傷士卒多殺無罪多費糧餉又不足以振揚威¶
武信服諸夷僅能取快於二酋之憤而忘其遺患¶
於兩省之民但知徼功於目前而不知投艱於日¶
後此人臣喜事者之利非國家之福生民之庇臣¶
所不忍也臣又聞兩廣主計之吏謂自用兵以來¶
所費銀兩已不下數十萬梧州庫藏所存已不滿¶
五萬之數矣所食糧米已不下數十萬梧州倉廩¶
<pb:KR2k0054_WYG_101-7a>¶
所存不滿一萬之數矣由是言之尚可用兵不息¶
而不思所以善後之圖乎臣又聞諸兩省士民之¶
言皆云思恩流官之設亦徒有虛名而反受實禍¶
詰其所以皆云思恩未設流官之前土人嵗出土¶
兵三千以聽官府之調遣既設流官之後官府嵗¶
發民兵五千以防土人之反覆即此一事利害可¶
知且思恩自改流設官以來十八九年之間反者¶
五六起前後征勦曾無休息不知調集軍兵若干¶
<pb:KR2k0054_WYG_101-7b>¶
費用糧餉若干殺傷良民若干朝廷曽不能得其¶
分寸之益而反為之憂勞徵發朘良民之膏血而¶
塗諸無用之地此流官之無益亦斷然可覩矣但¶
論者皆以為既設流官而復去之則有更改之嫌¶
恐啓人言而招物議是以寧使一方之民乆罹塗¶
炭而不敢明為朝廷一言寧負朝廷而不敢犯衆¶
議甚哉人臣之不忠也苟利於國而庇於民死且¶
為之矣而何人言物議之足計乎臣始至地方雖¶
<pb:KR2k0054_WYG_101-8a>¶
未能周知備厯然形勢大畧亦可槩見田州切鄰¶
交阯其間深山絶谷皆猺獞之所盤據動以千百¶
必須仍存土官則可藉其兵力以為中土屏蔽若¶
盡殺其人改土為流則邊鄙之患我自當之自撤¶
藩籬非乆安之計後必有悔思恩田州處置事宜¶
俟事平之日遵照勅㫖公同各官另行議奏但臣¶
既有所聞見不敢不先為陛下一言使朝廷之上¶
早有定處臣等得一意奉行不致往復查議失誤¶
<pb:KR2k0054_WYG_101-8b>¶
事機可以速安反側實地方之幸臣等之幸臣不¶
勝受恩感激竭忠願効之至¶
¶
　　罷兵行撫疏　　　　　　　　　王守仁¶
¶
　　思恩田州之役兵連禍結兩省荼毒已踰二年兵¶
力盡於哨守民脂竭於轉輸官吏罷於奔走即今¶
地方已如破壞之舟漂泊於顛風巨浪之中覆溺¶
之患洶洶在目不待智者而知之矣今若必欲窮¶
兵雪憤以收前功未論其不克縱復克之亦有十¶
<pb:KR2k0054_WYG_101-9a>¶
患何者今皇上方推至孝以治天下惻怛之仁覆¶
被海宇惟恐一物不得其所雖一夫之獄猶慮有¶
所虧枉親臨斷决况茲數萬無辜赤子而必欲窮¶
捜極捕使之噍類不遺傷伐天地之和虧損好生¶
之徳其患一也屯兵十萬日費千金自始事以來¶
所費銀米各已數十餘萬前嵗之冬二酋復亂至¶
今且餘二年未嘗與賊交一矢接一戰而其費已¶
如此今若復欲進兵以近計之亦須數月省約其¶
<pb:KR2k0054_WYG_101-9b>¶
費亦須銀米各十餘萬計今梧州倉庫所餘銀不¶
滿五萬米不滿一萬矣兵連不息而財匱糧絶其¶
患二也調集之兵逺近數萬屯戍日乆人懐歸思¶
兼之水土不服疾病死者不可勝數潰散逃亡追¶
捕斬殺而不能禁其未見敵已如此今復驅之鋒¶
鏑之下必有土崩瓦解之勢其患三也用兵以來¶
兩省之民男不得耕女不得織已餘二年衣食之¶
道日窮老稚轉乎溝壑今春若復進兵又將廢一¶
<pb:KR2k0054_WYG_101-10a>¶
年之耕百姓饑寒切身羣起而為盜不逞之徒因¶
而號召其禍殆有甚於思田者其患四也論者皆¶
以不誅二酋則無以威服土官是殆不然今所頼¶
以誅二酋者乃皆土官之兵而在我曽無一旅可¶
恃之卒又不能宣布主上威徳明示賞罰而徒以¶
市井狙獪之謀相欺相誘計窮詐見益為彼所輕¶
每一調發旗牌之官十餘往反而彼猶驁然不出¶
反挾此以肆其貪求縱其吞噬我方有頼於彼而¶
<pb:KR2k0054_WYG_101-10b>¶
不敢問彼亦知我之不能彼禁也益狂誕而無所¶
忌岑猛之僭妄亦由此等積漸成之是欲誅一二¶
逃死之遺孽而養成十數岑猛其患五也兩廣賊¶
盜猺獞之巢穴動以數千百計軍衛有司營堡關¶
隘之兵時時招募增補然且不敷今復盡取而聚¶
之思田之一隅山猺海㓂乘間竊發遂至無可捍¶
禦近亦窺我空虚出掠愈頻為患愈肆今若復聞¶
進兵彼知事未易息逺近相煽蠭起我兵勢難中¶
<pb:KR2k0054_WYG_101-11a>¶
輟救之不能棄之不可其為慘毒可憂尤有甚於¶
饑寒之民其患六也軍旅一動饋運之夫騎征之¶
馬各以千計每夫一名僱直一兩馬一匹四兩馬¶
之死者則又追償其主之直是皆取辦於南寧諸¶
屬縣百姓連年兵疫困苦已極而復重之以此其¶
不亡而為盜者則亦溝中之瘠矣其患七也兩省¶
土官於岑猛之滅已各懐唇齒之疑其各州土目¶
於蘇受之討又皆有狐兎之憾是以遲疑觀望莫¶
<pb:KR2k0054_WYG_101-11b>¶
肯効力所凴恃者獨湖兵耳然前嵗之疫湖兵死¶
者過半其間固多借債而來兵囘之日死者之家¶
例有償命銀兩總其所費亦以數萬今茲復調踣¶
頓道途不得顧其家室亦已三年勞苦怨鬱潜逃¶
而歸者相望於道誅之不能止因一隅之小憤而¶
重失二省土人之心其間伏憂隠禍殆難盡言其¶
患八也田州外捍交阯内屏各郡其間深山絶谷¶
又皆猺獞之所盤據若必盡誅其人異時雖欲改¶
<pb:KR2k0054_WYG_101-12a>¶
設流官亦已無民可守非獨自撤籓籬勢有不可¶
抑亦藉膏腴之田以資猺獞而為邊夷拓土開疆¶
其患九也既以兵克必以兵守嵗嵗調發勞費無¶
已秦時勝廣之亂實興於閭左之戍且一失制馭¶
變亂隨生反覆相㝷禍將焉極其患十也故為今¶
日之舉莫善於罷兵而行撫撫之有十善活數萬¶
無辜之死命以明昭皇上好生之仁同虞舜有苗¶
之征使逺夷荒服無不感恩懐徳培國家元氣以¶
<pb:KR2k0054_WYG_101-12b>¶
貽燕翼之謀其善一也息財省費得節縮贏餘以¶
偹他虞百姓無椎脂刻髓之苦其善二也乆戍之¶
兵得遂其思歸之願而免於疾病死亡脱鋒鏑之¶
慘無土崩瓦解之患其善三也又得及時耕種不¶
廢農作雖在困窮之際然皆獲顧其家室亦各漸¶
有回生之望不敢轉徙自棄而為盜其善四也罷¶
散土官之兵各歸守其境土使知朝廷自有神武¶
不殺之威而無所恃賴於彼隂消其桀驁之氣而¶
<pb:KR2k0054_WYG_101-13a>¶
沮懾其僭妄反側之心其善五也逺近之兵各歸¶
舊守窮邊沿海咸得修復其備禦盜有所憚而不¶
敢肆城郭鄉村免於驚擾刼掠無虚内事外顧此¶
失彼之患其善六也息饋運之勞省夫馬之役貧¶
民解於倒懸得以稍稍甦復起呻吟於溝壑之中¶
其善七也土民釋兎死狐悲之憾土官無唇亡齒¶
寒之危湖兵遂全師早歸之願莫不安心定志涵¶
育深仁而感慕徳化其善八也思田遺民得還鄉¶
<pb:KR2k0054_WYG_101-13b>¶
土招集散亡復其家室因其土俗仍置酋長彼將¶
各保其境土而人自為守内制猺獞外防邊夷中¶
土得以安枕無事其善九也土民既皆誠心悦服¶
不須復以兵守省調發之費嵗以數千官軍免踣¶
頓道途之苦居民無往來騷屑之患商旅通行農¶
安其業近悦逺來徳威覃被其善十也夫進兵行¶
勦之患既如彼罷兵行撫之善復如此然而當事¶
之人乃猶往往利於進兵者其間又有二幸四毁¶
<pb:KR2k0054_WYG_101-14a>¶
焉下之人幸有數級之獲以要將來之賞上之人¶
幸成一時之㨗以葢前日之愆是謂二幸始謀請¶
兵而終鮮成效則有輕舉妄動之毁頓兵竭餉而¶
得不償失則有浪費財力之毁聚數萬之衆而竟¶
無一戰之克則有退縮畏避之毁狥土夷之情而¶
拂士夫之議則有形迹嫌疑之毁是謂四毁二幸¶
蔽於其中而四毁惕於其外是以寧犯十患而不¶
顧棄十善而不為夫人臣之事君也殺其身而茍¶
<pb:KR2k0054_WYG_101-14b>¶
利於國滅其族而有裨於上皆甘心焉豈以僥倖¶
之私毁譽之末而足以撓亂其志者今日之撫利¶
害較然事在必行斷無可疑者矣於是衆皆以為¶
然二十六日臣至南寧府乃下令盡撤調集防守¶
之兵數日之内解散而歸者數萬有餘湖兵數千¶
道阻且逺不易即歸仍使分留南寧賓州解甲休¶
養待間而發初盧蘇王受等聞臣奉命前來查勘¶
始知朝廷亦無必殺害之意皆有投生之念日夜¶
<pb:KR2k0054_WYG_101-15a>¶
懸望惟恐臣至之不速已而聞太監總兵等官復¶
皆相繼召還至是又見防守之兵盡撤其投生之¶
念益堅乃遣其頭目黄富等十餘人於正月初七¶
日先赴軍門訴告願得掃境投生惟乞宥免一死¶
臣等諭以朝廷之意正恐爾等有所虧枉故特遣¶
大臣前來查勘開爾等更生之路爾等果能誠心¶
投順決當貸爾之死因復開陳朝廷威徳備冩紙¶
牌使各持歸省諭盧蘇王受等大意以為岑猛父¶
<pb:KR2k0054_WYG_101-15b>¶
子縱無叛逆之謀即其兇殘酷暴慢上虐下自有¶
可誅之罪今其父子黨與俱已伏辜爾等原非有¶
名惡目本無大罪至於部下數萬之衆尤為無辜¶
今因爾等阻兵負險致令數萬無辜之民破家失¶
業父母死亡妻子離散奔逃困苦已將兩年又上¶
煩朝廷興師命將勞擾三省之民爾等之罪固已¶
日深但念爾等所以阻兵負險者亦無他意不過¶
畏罪逃死茍為自全之計其情亦有可憫方今聖¶
<pb:KR2k0054_WYG_101-16a>¶
上推至孝之仁以子愛黎元惟恐一物不得其所¶
雖一夫之獄尚恐或有虧枉親臨斷決何况爾等¶
數萬之命豈肯輕意勦殺故今特遣大臣前來查¶
勘開爾更生之路非獨活此數萬無辜之民亦使¶
爾等得以改惡從善捨死投生牌至爾等部下兵¶
夫即可解散各歸復業安生爾等即時出來投到¶
決宥爾之死全爾身家若遲疑觀望則天討遂行¶
後悔無及限爾二十日内爾若不至是朝廷必欲¶
<pb:KR2k0054_WYG_101-16b>¶
開爾生路而爾必欲自求死路進兵勦殺爾亦可¶
以無憾矣蘇受等得牌皆羅拜踴躍歡聲雷動當¶
即撒守備具衣糧盡率其衆埽境來歸本月二十¶
六日俱至南寧府城下分屯為四營明日蘇受等¶
皆囚首自縛各與其頭目數百人赴軍門投見哀¶
號控訴各具投狀告稱前情乞免一死願得竭力¶
報効臣等㸔得蘇受等所訴情節亦與臣等前後¶
所聞所見大畧相同其間雖有飾説亦多真情良¶
<pb:KR2k0054_WYG_101-17a>¶
可哀憫因復照前牌所稱諭以朝廷恩徳以為朝¶
廷既已赦爾等之死許爾投降寧肯誘爾至此又¶
復殺爾虧失信義爾之一死決當宥爾矣爾勿復¶
憂疑但爾蘇受二人擁衆負險雖由畏死然此一¶
方為爾之故騷擾二年有餘至上煩九重之慮下¶
疲三省之民若不畧示責罰亦何以舒泄軍民之¶
憤於是下盧蘇王受於軍門各杖一百衆皆合辭¶
叩首為之請命乃解其縛諭以今日宥爾一死者¶
<pb:KR2k0054_WYG_101-17b>¶
是朝廷天地好生之仁杖爾一百者乃我等人臣¶
執法之義於是衆皆叩首悦服臣亦隨至其營撫¶
定餘衆莫不感泣歡呼皆謂朝廷如此再生之恩¶
我等誓以死報及據狀末告乞憐憫岑猛原無反¶
叛情罪存其一脉俯順夷情辦納糧差一節自臣¶
奉命而來沿途詢諸商賈行旅詢諸士夫軍民莫¶
不以為宜從夷俗仍立土官庶可久永無變不然¶
反覆之患終恐不免及臣至此又公同大小各官¶
<pb:KR2k0054_WYG_101-18a>¶
審度事勢屢經酌量議處亦皆以為治夷之道宜¶
順其情臣於先次謝恩本内已經畧具奏聞至是¶
因其控吿哀切當即遵照勅諭便宜事理許以具¶
情奏請且諭以朝廷之意無非欲生全爾等爾等¶
但要誠心向化改惡從善竭忠報國勿慮朝廷不¶
能順爾之情於是又皆感泣歡呼則謂朝廷如此¶
再生之恩我等誓以死報且乞即願殺賊立功以¶
贖前罪臣因諭以朝廷之意惟欲生全爾等今爾¶
<pb:KR2k0054_WYG_101-18b>¶
方來投生豈忍又驅之兵刃之下爾等逃竄日乆¶
家業破蕩且宜速歸完爾家室及時耕種修復生¶
理至於各處盜賊軍門自有區處不須爾等勦除¶
待爾家事稍定徐當調發爾等於是又皆感泣歡¶
呼皆謂朝廷如此再生之恩我等誓以死報臣於¶
是遂委右布政林富舊任總兵官張祐分投省諭¶
安挿其衆俱於二月初八日督令各歸復業去訖¶
地方之事幸遂平定皆皇上至孝逹順之徳感格¶
<pb:KR2k0054_WYG_101-19a>¶
上下神武不殺之威震懾鬼神風行於廟堂之上¶
草偃於百蠻之表是以班師不待七旬而頑夷即¶
爾來格不折一矢不戮一卒而全活數萬生靈是¶
所謂綏之斯來動之斯和者也臣以蹇劣謬承任¶
使仰頼鴻休得免罪責快覩盛明豈勝慶幸¶
¶
　　處置平復地方以圖久安疏　　　王守仁¶
¶
　　臣聞傅説之吿髙宗曰明王奉若天道建邦設都¶
樹后王君公承以大夫師長不惟逸豫惟以亂民¶
<pb:KR2k0054_WYG_101-19b>¶
今天下郡縣之設乃有大小繁簡之别中土邊方¶
之殊流官土襲之不同者豈故為是多端哉葢亦¶
因其廣谷大川風土之異氣人生其間剛柔緩急¶
之異禀服食器用好惡習尚之異類是以順其情¶
不違其俗循其故不易其宜要在使人各得其所¶
固亦惟以亂民而已矣臣以迂庸謬膺重命勘處¶
兵事於茲土節該欽奉敕諭謂可撫則撫當勦即¶
勦是陛下之心唯在於除患安民未嘗有所意必¶
<pb:KR2k0054_WYG_101-20a>¶
也又節該欽奉敕諭謂賊平之後公同議處應設¶
土官流官何者經久利便是陛下之心唯在於安¶
民息亂未嘗有所意必也始者思田梗化既舉兵¶
而加誅矣因其悔罪來投遂復宥而釋之固亦莫¶
非仰體陛下不嗜殺人之心惓惓憂憫赤子之無¶
辜也然而今之議者或以為流官之設中土之制¶
也已設流官而復去之則嫌於失中土之制土官¶
之設蠻夷之俗也已去土官而復設之則嫌於從¶
<pb:KR2k0054_WYG_101-20b>¶
蠻夷之俗二者將不能逃於物議其何以能建事¶
而底績乎是皆不然夫流官設而夷民服何苦而¶
不設流官乎夫唯流官一設而夷民因以騷亂仁¶
人君子亦安忍寧使斯民騷亂而必於流官之設¶
者土官去而夷民服何苦而必土官乎夫唯土官¶
一去而夷民因以背叛仁人君子亦安忍寧使斯¶
民背叛而必於土官之去者是皆虞目前之毁譽¶
避日後之形迹茍為周身之慮而不為國家思乆¶
<pb:KR2k0054_WYG_101-21a>¶
長之圖者也其亦何能仰窺陛下如天之仁固平¶
平蕩蕩無偏無黨惟以亂民為心乎臣於思恩田¶
州平復之後即已仰遵聖諭公同總鎮鎮巡副叅¶
三司等官太監張賜御史石金等議應設流官土¶
官何者經久利便不得茍有嫌疑避忌而心有不¶
盡謀有不忠乃皆以為宜仍土官以順其情分土¶
目以散其黨設流官以制其勢葢蠻夷之性譬猶¶
禽獸麋鹿必欲制以中土之郡縣而繩之以流官¶
<pb:KR2k0054_WYG_101-21b>¶
之法是羣麋鹿於堂室之中而欲其馴擾帖服終¶
必觸樽爼翻几席狂跳而駭擲矣故必放之閒曠¶
之區以順適其獷野之性今所以仍土官之舊者¶
是順適其獷野之性也然一唯土官之為而不思¶
有以散其黨與制其猖獗是縱麋鹿於田野之中¶
而無有乎墻墉之限豶牙童梏之道終必長奔直¶
竄而無以維縶之矣今所以分立土目者是牆墉¶
之限豶牙童梏之道也然分立土目而終無連屬¶
<pb:KR2k0054_WYG_101-22a>¶
綱維於其間是畜麋鹿於苑囿而無守視之人以¶
時修其牆墉禁其羣觸終將踰垣逺逝而不知踐¶
禾稼決藩籬而莫之省矣今所以特設流官者是¶
守視苑囿之人也議既僉同臣猶以為土夷之心¶
未必盡得而窮山僻壤或有隠情也則亦安能保¶
其必行乎則又備厯田州思恩之境按行其村落¶
而經埋其城堡因而以其所以處之之道詢諸其¶
目長率皆以為善又以詢諸其父老子弟又皆以¶
<pb:KR2k0054_WYG_101-22b>¶
為善又以詢諸其頑鈍無恥厮役下賤之徒則又¶
亦皆以為善然後信其可以乆行而庶或幸免於¶
他日之戮也已夫然後敢具本以請亦恃聖明在¶
上洞見萬里而無微不燭故臣得以信其愚忠不¶
復有所顧忌然猶反覆其辭而更互其説者非敢¶
有虞於陛下不能亮臣之愚良以今之士人率多¶
執己見而倡臆説亦足以揺衆心而壞成事故臣¶
不避頰舌之騰者亦欲因是以曉之也煩凟聖聽¶
<pb:KR2k0054_WYG_101-23a>¶
臣不勝戰慄惶懼之至縁係處置平復地方以圖¶
乆安長治事理未敢擅便為此開列具本請㫖¶
一特設流官知府以制土官之勢臣等議得思田¶
初服朝廷威徳方新今雖仍設土官數年之間决¶
知可無反側之慮但十餘年後其衆日聚其力日¶
强則其志日廣亦將漸有縱肆并兼之患故必特¶
設流官知府以節制之其御之之道則雖不治以¶
中土之經界而納其嵗辦租税之入使之知有所¶
<pb:KR2k0054_WYG_101-23b>¶
歸効雖不涖以中土之等威而操其襲授調發之¶
權使之知有所統攝雖不繩以中土之禮教而制¶
其朝㑹貢獻之期使之知有所尊奉雖不嚴以中¶
土之法禁而申其寃抑不平之鳴使之知有所赴¶
訴因其嵗時伏臘之請慶賀叅謁之來而宣其間¶
隔之情通其上下之義矜其不能教其不逮寓警¶
戒於温恤之中消倔强於涵濡之内使之日馴月¶
習忽不自知其為善良之歸葢含洪坦易以順其¶
<pb:KR2k0054_WYG_101-24a>¶
俗而委曲調停以制其亂此今日知府之設所以¶
異於昔日之流官而為乆安長治之䇿也臣等㸔¶
得田州故地寛衍平曠堪以建設流官衙門但其¶
衝射凶惡居民弗寧今擬因其城垣畧加改創修¶
理備立應設衙門地僻事簡官不必備環府之田¶
二甲皆以屬之府官府官既無民事案牘之擾終¶
嵗可以専力於農為之闢其荒蕪備其旱潦通其¶
溝洫丁力不足則聼其募人耕種官給牛具種子¶
<pb:KR2k0054_WYG_101-24b>¶
嵗收其入三分之一以廩官吏而其餘以食佃人¶
城之内外漸置佃人廬舎而嵗益增募招徠以充¶
實之田州舊有商課仍許設於河下薄取其税以¶
資祭祀賓旅柴薪馬夫之給凡流官之所須者一¶
不以及於土夷如此則雖草創之地而三四年後¶
亦可以漸為富庶之鄉若其經營之始則且須仰¶
給於南寧府庫逮其城郭府治完備事體大定然¶
後總㑹其土夷之所輸公田之所入商税之所積¶
<pb:KR2k0054_WYG_101-25a>¶
每嵗若干而官吏之所需者每嵗若干斟酌通融¶
立為經久之計又必上司之制用者務從寛假無¶
大苛削官吏其土者得以優裕展布無局促牽制¶
之繁此又體悉逺臣綏柔荒服之道也至於思恩¶
舊已設有流官但因開圖立里繩以郡縣之法是¶
以其民遂亂今宜照舊仍設流官知府聼其土目¶
各以土俗自治而其連屬制御之道悉依臣等前¶
之所議庶可經乆無患¶
¶
<pb:KR2k0054_WYG_101-25b>¶
　　一仍立土官知州以順土夷之情臣等議得岑氏¶
世有田州其繫戀之私恩乆結於人心今岑猛雖¶
誅各夷無賢愚老少莫不悲愴懐思願得復立其¶
後故蘇受之變翕然蠭起不約而同自官府論之¶
則皆以為苗頑逆命之徒在各夷言之則皆自以¶
為嬰臼存孤之義故自兵興以來逺近軍民往往¶
亦有哀憐其志而反不直官府之為者况各夷告¶
稱其先世岑伯顔者嘗欽奉太祖髙皇帝&KR0239;旨岑¶
<pb:KR2k0054_WYG_101-26a>¶
黄二姓五百年忠孝之家禮部好生㸔他着江夏¶
侯䕶送岑伯顔為田州府土官知府職事𫝊授子¶
孫代代相繼承襲欽此欽遵其後如岑永通岑祥¶
岑紹岑鑑岑鏞岑溥皆嘗著征討之績保障之功¶
猛之暴虐騷縱罪雖可戮而往嵗姚源之役近年¶
劉召之勦亦皆間關奔走勤勞在人各夷告稱官¶
兵未進之先猛尚遣人奉表朝賀貢獻又遣人賫¶
本赴京控訴官兵將進之時猛遂率衆逺遯未嘗¶
<pb:KR2k0054_WYG_101-26b>¶
敢有抗拒以此言之其無反叛之謀踪跡頗明今¶
欲仍設土官以順各夷之情而若非岑氏之後彼¶
亦終有未服故今日土官之立必須岑氏子孫而¶
後可臣等㸔得田州府城之外西北一隅地形平¶
坦堪以居民議以其地降為田州而於舊屬四十¶
八甲之内割其八甲以屬之聴以其土俗自治立¶
岑猛之子一人始授以署州事吏目三年之後地¶
方寧靖効有勤勞則授以判官六年之後地方寧¶
<pb:KR2k0054_WYG_101-27a>¶
靖効有勤勞則授以為同知九年之後地方寧靖¶
効有勤勞則授以為知州使承岑氏之祀而𨽻之¶
流官知府其制御之道則悉如臣等前之所議如¶
此則朝廷於討猛之罪記猛之勞追録其先世之¶
忠俯順其下民之望者兼得之矣昔文武之政罪¶
人不孥興滅繼絶而天下之民歸心逺近蠻夷見¶
朝廷之所以處岑氏者若此莫不曰猛肆其惡而¶
舉兵加誅法之正也明其非叛而不及其孥仁之¶
<pb:KR2k0054_WYG_101-27b>¶
至也録其先忠而不絶其祀徳之厚也不利其土¶
而復與其民義之盡也矜其㝠頑而曲加生全恩¶
之極也即此一舉而四方之土官莫不畏威懐徳¶
心悦誠服信義昭布而蠻夷自此大定矣此今日¶
知州之設所以異於昔日之土官而為乆安長治¶
之要䇿也臣等又㸔得岑猛之子存者二人其長¶
者為岑邦佐其㓜者為岑邦相邦佐自㓜出繼武¶
靖州為知州前者徒以誅猛之故有司奏請安置¶
<pb:KR2k0054_WYG_101-28a>¶
於漳州然彼實無可革之罪今日田州之立無有¶
宜於邦佐者但武靖當猺賊之衝而邦佐素得其¶
民心其才足能制御邇者武靖之民以盜賊昌熾¶
州民無主之故往往來告願得復還邦佐為知州¶
以保障地方臣等方欲為之上請如欲更一人諸¶
夷未必肯服莫若仍以邦佐歸之武靖而立邦相¶
於田州用其强力有能者於折衝捍禦之所而存¶
其㓜弱未立者於安守宗祀之區庶為兩得其宜¶
<pb:KR2k0054_WYG_101-28b>¶
至於思恩則岑濬之後已絶自不必復有土官之¶
設矣¶
¶
　　一分設土官巡檢以㪚各夷之黨臣等議得土官¶
知州既立若仍以各土目之兵盡屬於知州則其¶
勢幷力衆驕恣易生數年之後必有報讐復怨吞¶
弱暴寡之事則土官之患猶如故也且土目既屬¶
於土官而操其生殺予奪之權則彼但唯土官之¶
是從寧復知有流官知府者則流官知府雖欲行¶
<pb:KR2k0054_WYG_101-29a>¶
其控御節制之道施其綏懐撫恤之仁亦無因而¶
與各土目者相接矣故臣等議以舊屬八甲割以¶
立州之外其餘四十甲者每三甲或二甲立一巡¶
檢司而屬之流官知府每司立土巡檢一員以土¶
目之素為衆所信服者為之而聽其各以土俗自¶
治其始授以署巡檢司事土目三年之後而地方¶
寧靖効有勤勞則授以冠帶六年之後而地方寧¶
靖効有勤勞則授以為土巡檢其糧税之入則徑¶
<pb:KR2k0054_WYG_101-29b>¶
納於流官知府而不必轉輸於州之土官以省其¶
費其軍馬之出亦徑調於流官知府而不必轉發¶
於州之土官以重其勞其官職土地各得以𫝊諸¶
子孫則人人知自愛惜而不敢輕犯法其襲授予¶
奪皆必經由於知府則人人知所依附而不敢輙¶
携貳勢分難合息朋奸濟虐之謀地小易制絶恃¶
衆䟦扈之患如此則土官既無羽翼爪牙之助而¶
不敢縱肆於為惡土目各有土地人民之保而不¶
<pb:KR2k0054_WYG_101-30a>¶
敢黨比以為亂此今日巡檢之設所以異於昔日¶
之土目而為乆安長治之要䇿也至於思恩事體¶
悉與田州無異亦宜割其目甲分立以為土巡檢¶
司聽其以土俗自治而屬之流官知府則流官之¶
設既不失朝廷之舊巡司之立又足以散土夷之¶
黨而土俗之治復逺人之情順一舉而兩得矣¶
一田州既改流官亦宜更其府名初岑猛之將變¶
忽有石自田州江心浮出傾卧岸側其時民間有¶
<pb:KR2k0054_WYG_101-30b>¶
田石傾田州兵田石平田州寧之謡猛甚惡之禁¶
人勿言密起百餘人夜平其石旦即復傾如是者¶
屢屢已而果有兵變今年二月盧蘇等既來投順¶
歸視其石則已平矣皆共喜異𫝊以為祥臣至田¶
州親視其石聞土人之言如此民間多取田寧二¶
字私擬其名臣等欲乞朝廷遂以此意命之雖非¶
大義所關亦足以新耳目而定人心之一端也其¶
該府所設官員臣等擬於知府之外佐貳則同知¶
<pb:KR2k0054_WYG_101-31a>¶
或通判一員首領則經厯知事各一員吏胥畧具¶
而已今見在者已有通判張華知事林光甫照磨¶
李世亨其知府亦已選有一員陳能然至今尚未¶
到任臣嘗訪詢其故咸謂陳能原奉朝㫖陞廣西¶
布政司右叅政管田州府事又賜之勅㫖以重其¶
權吏部奏有欽依令其先赴該司到任然後往蒞¶
田州該司左布政嚴紘謂其既掌府事即繫屬官¶
不得於該司到任陳能遂竟還原籍至今亦不復¶
<pb:KR2k0054_WYG_101-31b>¶
來叅照嚴紘妄自尊大但知立上司之體勢而輙¶
敢慢視敇㫖蔑廢部移固已深為可罪陳能則褊¶
狹使氣徒欲申一己之小憤而遂爾委朝命於草¶
萊棄職任如敝屣使為人臣者而皆若是則地方¶
之責焉所寄託而朝廷威令何以復行乎臣等所¶
訪如此但未委虚的乞將二人通行提究重加懲¶
戒以警將來臣觀陳能氣性悻悻若此亦非可使¶
以綏柔新附之民者㸔得廣東化州知州林寛舊¶
<pb:KR2k0054_WYG_101-32a>¶
任南康通判剪緝安義諸賊甚得條理且其才識¶
通敏幹辦勤勵臣時巡撫江西深知其有可用近¶
因田州改建府治修復城垣地方無官可任已經¶
行文委令經理其事若即陞以該府同知而使之¶
乆於其職其所建立必有可觀迨其累有成績遂¶
擢以為知府使終身其地彼亦欣然過望必且樂¶
為不倦為益地方决知不少矣大扺田州之亂起¶
於捜剔太甚今其歸附皆出誠心原非以兵力强¶
<pb:KR2k0054_WYG_101-32b>¶
取而得者故不必過為振厲駕抑急其譏防反足¶
生變但與之休養生息畧施控御其間可矣夫走¶
狗逐兔而捕䑕以狸人之才器各有所宜也¶
一思恩府設立流官亦宜如田州之數其知府一¶
員吳期英見在但已屢有奔逃之辱難以復臨其¶
下然未有可去之罪且宜改任於他所姑使之自¶
効可矣㸔得栁州府同知桂鏊督餉賓州思恩之¶
人聞其行事頗知信悦近以修復思恩府治委之¶
<pb:KR2k0054_WYG_101-33a>¶
經理其所謀獻雖未見有大過於人然皆平實詳¶
審不為浮飾似於思恩之人為宜茍未能灼知超¶
然卓異之才舉而用之以一新政化則得如鏊者¶
器而使之姑且修敝補罅休勞息困以與乆疲之¶
民相安於無事當亦能有所濟也乞敇吏部再加¶
裁酌改用之¶
¶
　　一田州各甲今擬分設為九土巡檢司其思恩各¶
城頭今擬分設為九土巡檢司各立土目之素為¶
<pb:KR2k0054_WYG_101-33b>¶
衆所信服者管之其連屬之制陞授之差俱已備¶
有前議但各甲城頭既已分析若無人管理復恐¶
或生弊端臣等遵照敇諭便宜事理已曾行牌仰¶
各頭目暫且各照分掌管辦納兵糧候奏請命下¶
然後欽遵施行¶
¶
　　一田州思恩各官目人等見監家屬男婦初擬解¶
京今各目人等既已投順則其家屬男婦相應給¶
還領養¶
¶
<pb:KR2k0054_WYG_101-34a>¶
　　一田州新服用夏變夷宜有學校但瘡痍逃竄之¶
餘尚無受㕓之民焉有入學之士况齋膳廪餼俱¶
無所出即欲建學亦為徒勞然風化之原終不可¶
緩臣等議欲於附近府州縣學教官之内令提學¶
官選委一員暫領田州學事聽各學生徒之願改¶
田州府學及各處儒生之願來田州附籍入學者¶
皆令寄名其間所委教官時至其地相與講肄游¶
息或於民間興起孝弟或倡逺近舉行鄉約隨事¶
<pb:KR2k0054_WYG_101-34b>¶
開引漸為之兆俟休養生息一二年後流移盡歸¶
商旅凑集民居已覺既庶財力漸有可為則如學¶
校及隂陽醫學之類典制之所宜備者皆聽各府¶
官以次舉行上請然後為之設官定制如此則施¶
為有漸而民不知擾似亦招徠填實之道鼓舞作¶
新之機也¶
¶
　　一思田去梧州水陸一月之程軍門隔逺難於控¶
馭調度兼之府治雖立而規制未成流官雖設而¶
<pb:KR2k0054_WYG_101-35a>¶
職守未定且瘡痍未復人心憂惶須得重臣撫理¶
臣等已經具題乞將右布政林富量陞憲職存留¶
舊任副總兵張祐使之更迭往來於二府地方綏¶
緝經理仍乞賜以便宜敇書將南寧賓州等府衛¶
州縣及東蘭南丹泗城那地都康向武等土官衙¶
門俱聼林富等節制臣等所議地方經乆事宜候¶
奏請命下之日悉以委之林富等使之欽遵以次¶
施行庶㡬事無隳墮而功可責成矣¶
¶
<pb:KR2k0054_WYG_101-35b>¶
　　征勦稔惡猺賊疏　　　　　　　王守仁¶
¶
　　據留撫田州思恩等處地方廣西布政司右布政¶
林富原任副總兵都指揮同知張祐等㑹呈前事¶
開稱田州思恩平復居民悉已各安生理土夷亦¶
皆各事農耕地方實已萬幸但惟八寨猺賊積年¶
千百成徒流刼州縣鄉村殺害良民擄掠子女生¶
口財物嵗無虚月月無虚旬民遭荼毒寃苦屢經¶
奏告乞要分兵勦滅者已不知㡬百十番為因地¶
<pb:KR2k0054_WYG_101-36a>¶
方多事若要進兵未免重為民困是以官府𨼆忍¶
撫諭兾其悔罪改過而彼乃悍然不顧愈加兇横¶
出刼益頻葢縁此賊有衆數萬盤據山谷憑恃險¶
阻南通交阯等夷西接雲貴諸蠻東北與斷藤牛¶
腸仙臺花相風門佛子及栁慶府江古田諸處猺¶
賊回旋連絡延袤周遭二千餘里東掠西竄南摽¶
北突近因思田擾攘各賊乘機出攻州縣鄉村逺¶
近相煽㡬為地方大變仰頼朝廷威令傳播苟幸¶
<pb:KR2k0054_WYG_101-36b>¶
未動縁此猺賊之與居民勢不兩立若猺賊不除¶
則居民各無安生之理乞要乘此軍威速加征勦¶
庶不貽患地方縁繇呈乞照詳施行等因據此行¶
間隨據左江道守巡守備等官左叅議汪必東僉¶
事吴天挺叅將張經等㑹呈為請兵征勦積年窮¶
兇極惡猺賊以除民患事開稱斷藤峽牛腸六寺¶
磨刀等處猺賊上連八寨諸蠻下通白竹古陶羅¶
鳯仙臺花相風門佛子等峝各賊累年攻刼郡縣¶
<pb:KR2k0054_WYG_101-37a>¶
鄉村殺人放火擄掠子女財畜民遭荼毒逃竄死¶
亡抛棄田業居民日少村落日空延袤千百里内¶
皆已變為盜區各處被害軍民累奏請兵誅勦為¶
因地方多事兵力不敷官府𨼆忍招撫期暫少息¶
而各賊愈肆猖獗近因思田用兵遂與八寨及白¶
竹古陶羅鳯等賊乘勢朋比連結殺虜搶刼月無¶
虚旬扇惑揺動將成大變仰頼神武𫝊播辛未舉¶
發近幸思田之諸夷感慕聖化悉已自縛歸降逺¶
<pb:KR2k0054_WYG_101-37b>¶
近向服各山猺獞亦皆出來投撫請給告示願求¶
自新從此不敢為惡雖其誠偽未可逆料然皆尚¶
有畏懼之心獨此斷藤各巢逆賊自知罪在不赦¶
恃險如故截路刼村畧無忌憚若不乘此軍威進¶
兵勦滅將來禍患焉有紀極縁繇㑹案呈詳到臣¶
照得臣近因思田之役奉命前來駐軍南寧府地¶
方與八寨猺賊相去六日之程朝廷徳威宣布雖¶
外國逺夷皆知震懾向慕輸情納欵而此猺賊獨¶
<pb:KR2k0054_WYG_101-38a>¶
敢擁衆千百四出刼掠武縁等處鄉村殺人放火¶
畧無忌憚此臣所親知即此昌熾桀驁平時抑又¶
可知及照牛腸六寺磨刀白竹古陶羅鳯仙臺花¶
相風門佛子等巢稔惡各賊自𢎞治正徳以來至¶
於今日二三十年之間節該桂平等縣被害人户¶
李子太等前後控奏乞行勦除民害不下數十餘¶
次皆有部咨行令勘議計勦若不及今討伐其為¶
地方之患終無底極誠有如各官所呈者况臣駐¶
<pb:KR2k0054_WYG_101-38b>¶
劄南寧小民紛然訴吿請兵急救荼毒皆謂朝不¶
謀夕各賊之惡委已數窮貫滿神怒人怨難復逋¶
誅即欲㑹案奏請俟命下之日行事竊恐聲迹昭¶
彰反致衝突奔竄則雖調十數萬之衆以一二年¶
為期亦未易平蕩了事照得臣節該欽奉敇諭但¶
遇賊㓂生發即便相機可撫則撫當捕則捕欽此¶
欽遵為照思田變亂之時該前都御史等官姚鏌¶
等奏調湖廣永保二司土兵前來南寧等處聽用¶
<pb:KR2k0054_WYG_101-39a>¶
近幸地方悉平靖各兵正在班師放回之際歸途¶
所經正與各賊巢穴相去不逺况思田二府新附¶
土目盧蘇王受等感激朝廷生全之恩屢乞殺賊¶
報効但合遵奉敇諭事理除一面量調官軍協同¶
前項各兵行委左江道守巡叅將等官監統永保¶
二司宣慰官男領各頭目土兵人等分道進勦牛¶
腸六寺仙臺花相等賊幷行留撫思田布政及右¶
江分巡兵備守備等官監統思田土目兵夫分道¶
<pb:KR2k0054_WYG_101-39b>¶
進勦八寨等賊所獲功次俱仰該道分巡兵備官¶
收解紀功御史紀驗造册奏報及行總鎮太監張¶
賜密切公同行事幷密行鎮巡等官知㑹外縁係¶
征勦積年稔惡猺賊以除民患以安地方事理為¶
此具本題知¶
¶
　　八寨斷藤峽㨗音疏　　　　　　王守仁¶
¶
　　照得先該各官呈稱前項各巢各賊積年窮兇稔¶
惡千百里内被其慘毒萬姓寃苦朝不保夕乞要¶
<pb:KR2k0054_WYG_101-40a>¶
乘此軍威急救一方塗炭等因其時臣方駐劄南¶
寧目觀其害誠不忍坐視斯民之苦一至此極及¶
查兵部屢次咨來題奉欽依事理要將前項各賊¶
即行發兵計勦以除民患正亦臣等職所當盡之¶
責但慮賊衆勢大連絡千里可以計破難以力攻¶
欲俟再行奏請命下然後舉行必致形迹彰聞雖¶
有十萬之師圖以嵗年亦未可克故遂仰遵欽奉¶
敕諭但有賊盜生發當撫則撫可勦則勦及便宜¶
<pb:KR2k0054_WYG_101-40b>¶
行事事理一面密切相機行事及密行總鎮太監¶
張賜知㑹隨該鎮守兩廣豐城侯李旻亦相繼到¶
任又經轉行知㑹外今據各呈前因該臣㑹同總¶
鎮太監張賜總兵李旻及鎮巡三司等官㸔得八¶
寨斷藤牛腸六寺磨刀古陶白竹羅鳯龍尾仙臺¶
花相等賊巢穴連絡盤據千百餘里兇悍驍猛酷¶
虐萬姓流毒一方自來征勦所不能克果已貫盈¶
罪極神怒人怨委有如各官所呈者是誠兩廣盜¶
<pb:KR2k0054_WYG_101-41a>¶
賊之淵藪根柢此而不去兩廣盜賊終未有衰息¶
之漸也乃今於三月之内止因湖廣便道之歸師¶
及用思田報効之新附兩地進兵不滿八千而斬¶
獲三千有竒巢穴掃蕩一洗萬民之寃以除百年¶
之患此豈臣等知謀才畧之所能及是皆皇上除¶
患救民之誠心黙贊於天地鬼神而神武不殺之¶
威任人不疑之斷震懾逺邇感動上下且廟廊諸¶
臣咸能推誠舉任公同協贊唯國是謀與人為善¶
<pb:KR2k0054_WYG_101-41b>¶
故臣等得以展布四體無復顧慮信其力之所能¶
為竭其心之所可盡動無不宜舉無弗振諸將用¶
命軍士効力以克致此雖未足為可稱之功而朝¶
廷之上所以能使臣等獲成是功者實可以為後¶
世行事之法矣不然則兵耗財竭凋弊困苦之餘¶
僅僅自守尚恐未克而况敢望此意外之事哉照¶
得宣慰彭明輔彭九霄官男彭宗舜等皆衝犯暑¶
毒身親陷陣事竣之後狼狽扶病而歸生死皆未¶
<pb:KR2k0054_WYG_101-42a>¶
可必其官男彭藎臣者亦遣家丁逺來報効兩年¶
之間顛頓道途疾疫死亡誠有人情所不能堪者¶
而彭明輔等忠義奮發畧無悔怠即其一念報國¶
之誠殊有所不可冺者至於思田報効頭目盧蘇¶
王受等感激朝廷再生之恩自備資糧力辭軍餉¶
實能舎死破敵争先䧟陣唯恐功効不立無以自¶
白其本心謂子弟之於父兄亦不過是誠非虛言¶
此皆臣所親見者也及照留撫思田右布政林富¶
<pb:KR2k0054_WYG_101-42b>¶
已聞都御史之擢而忠義激發猶且不計體面必¶
欲督兵入巢破賊而後出是尤人所難能舊任副¶
總兵張祐叅將張經沈希儀湖廣督兵僉事汪溱¶
廣西僉事吳天挺叅議汪必東副使翁素湖廣督¶
兵都指揮謝珮廣西都指揮髙崧及各督哨督押¶
指揮等官馬文瑞王勲唐宏卞琚張縉彭飛張恩¶
周徹宗趙璇林節劉鏜武鑾千户劉宗本等督勦¶
縣丞林應驄主簿季本幷防截捜捕調度給餉等¶
<pb:KR2k0054_WYG_101-43a>¶
項官員知府程雲鵬蔣山卿同知桂鏊史立誠舒¶
栢通判陳志敬徐俊知州林寛李東諭召知縣劉¶
喬縣丞杜桐蕭尚賢經厯周奎等雖其才猷功績¶
各有大小等級之殊而利害勤苦亦有緩急乆暫¶
之異然當茲炎毒暑雨之中瘴疫薫蒸經冐鋒鏑¶
之塲出入崎嶇之地固皆同効捍患勤事之績均¶
有百死一生之危者也伏望皇上明昭軍旅之政¶
既行廟堂協贊舉任之上賞亦録諸臣分職任事¶
<pb:KR2k0054_WYG_101-43b>¶
之微勞及將宣慰彭明輔等特加陞奬官男彭宗¶
舜彭藎臣免其赴京就彼襲替以旌其報國之義¶
土目盧蘇王受等亦曲賜恩典或不待三年而遂¶
錫之冠帶以勵其報効之忠如此庶㡬功無不賞¶
而益興忠義之心賞當其功而自息僥倖之望矣¶
臣以懦劣迂疎繆䝉不世之知遇授以軍旅重任¶
言無不録計無不行且又慰以温㫖使之不必顧¶
忌臣伏讀感泣自誓此生鞠躬盡死以報深恩今¶
<pb:KR2k0054_WYG_101-44a>¶
茲之役本無足言然亦自幸茍無覆敗以免戮辱¶
但恨身嬰危疾自後任勞頗難已具本告回養病¶
乞賜俯允俾得全復餘生倘有圖報之日臣不勝¶
願望¶
¶
　　處置八寨以圖永安疏　　　　　王守仁¶
¶
　　臣於去嵗奉命勘處思田兩府皆䝉皇上天地好¶
生之仁悉從寛宥兩府人民今皆復業安居化為¶
寧靖之地自此可以永無反覆之患而免於防守¶
<pb:KR2k0054_WYG_101-44b>¶
屯戍之勞矣惟是八寨及斷藤峽諸賊積年痛毒¶
生民千百里内塗炭已極臣既目覩其害遂遵奉¶
&KR0239;諭事理乘機舉兵征勦仰頼威徳幸已翦滅蕩¶
平一方倒懸之苦畧已為之一解但將來之苦不¶
可以不預防而事機之㑹亦不可以輕失臣因督¶
兵親歴諸巢見其形勢要害各有宜改立衛所開¶
設縣治以斷其脉絡而扼其咽喉者若失今不為¶
則數年之間漸復歸聚生息不過十年又為地方¶
<pb:KR2k0054_WYG_101-45a>¶
之患矣臣以多病之故自度精神力量斷已不能¶
了此但心已知其事勢不得不然不敢仰負陛下¶
之託俯貽地方之憂輙已遵奉敕諭便宜事一面¶
相度舉行不避煩凟之誅開陳上請乞賜採擇施¶
行¶
¶
　　一移築南丹衛城於八寨臣等㸔得八寨之賊實¶
為柳慶諸賊之根柢葢其東連栁州隴蛤二都嶺¶
三北四等處賊峝以十數北連慶逺忻城東歐莫¶
<pb:KR2k0054_WYG_101-45b>¶
旺八仙等處賊峝亦以十數西連東蘭等州及夷¶
江土者等處賊峝以十數南接思恩及賓州上林¶
縣諸處賊村亦以十數各處賊巢雖多其小者僅¶
百數人大者不過數百人及千人而止各賊巢穴¶
皆有山谿之限險阨之守不相通和至期有急或¶
欲有所攻刦糾合㑹聚然後有一二千之衆多至¶
數千者惟八寨之賊每寨有衆千餘四山環合同¶
據一險無事則分路出刦有警急奔入其巢數千¶
<pb:KR2k0054_WYG_101-46a>¶
之衆皆不糾而聚不約而同不謀而合故名雖為¶
八實則一寨此八寨之賊所以勢衆力大而自來¶
攻之有不能克者也各巢之賊皆倚恃八寨為逋¶
逃主每有緩急若一投入八寨即無所致其窮詰¶
八寨為之一呼則羣賊皆應聲而聚故羣賊之於¶
八寨猶車輪之有軸樹木之有本若八寨不除則¶
羣賊决無衰息之期也今幸八寨悉已破蕩正宜¶
乘此平靖之時據其要害建置衛所以控馭羣賊¶
<pb:KR2k0054_WYG_101-46b>¶
臣等㸔得周安堡正當八寨之中四方賊巢道路¶
之所㑹議於其地創築一城度可以居數千之衆¶
者而移設南丹一衛於其間葢南丹衛舊在南丹¶
州地方為廣西極邊窮苦之地非中土之人所可¶
居者故自先年屢求内徙今已三遷而至賓州遂¶
為中土富樂之鄉賓州既有守禦千户一所官而¶
又益以南丹一衛自逺來徙無片田尺土之籍但¶
惟安居坐食取給於賓州州城之内皆職官旗舎¶
<pb:KR2k0054_WYG_101-47a>¶
之居州民反避處於四逺村寨每遇糧差徭役然¶
後入城故州官號令不行於城中而政事牽沮地¶
方益敝今計一衛之官軍雖不滿五百之數若盡¶
移其家衆則亦不下二千以二千之衆而屯聚於¶
一城其氣勢亦以漸盛足充守禦遂清理屯田之¶
在八寨者使之屯種又分撥各賊占據之田使各¶
官軍得以為業以稍省俸給月糧之費彼亦無不¶
樂從且賓州之城既空又可以還聚居民修復有¶
<pb:KR2k0054_WYG_101-47b>¶
司之治亦事之兩便者也臣等又㸔得遷江八所¶
皆土官指揮千百户等職舊有狼兵數千以分制¶
八寨猺賊之勢後因賊勢日盛各官皆不敢復入¶
反與之交通結契及為之居停指引分其刦掠之¶
所得共為地方之害已非一日官府察知其奸欲¶
加懲究則又倚賊為重不可根極近臣督兵其地¶
悉將各官遵照勅諭事理綁赴軍門議欲斬首示¶
衆以警逺近而各官哀求免死願得殺賊立功自¶
<pb:KR2k0054_WYG_101-48a>¶
贖然其時賊勢已平遂許其各率土兵入屯八寨¶
就與該衛官軍分功効力助築城垣待城完之日¶
就於城外别築營堡與南丹衛官軍犄角而守亦¶
各分撥賊田使之耕種以資衣糧今八所土兵雖¶
已比舊衰耗然亦尚有四千餘衆若留其㣲弱者¶
四所於外以分屯其所遺之田而調其强盛者四¶
所於内合南丹一衛之衆以守亦且四千有餘隱¶
然足為柳慶之間一巨鎮矣此鎮一立則各賊之¶
<pb:KR2k0054_WYG_101-48b>¶
脉絡斷咽喉絶自將沮喪震懾其勢莫敢輕動稍¶
有反側者據險出兵而撲之夕發而旦至各賊之¶
交自不能合如取几上之肉下筋無弗得者此真¶
破車輪之軸而諸輻自解伐樹之本而衆幹自枯¶
不過十年栁慶諸賊不必征勦皆將効順而服化¶
矣¶
¶
　　一改築思恩府城於荒田勘得思恩舊治原在寨¶
城山内上厯高山數十餘里其後土官岑瑛始移¶
<pb:KR2k0054_WYG_101-49a>¶
出地名喬利就巖險壘石為城而居四面皆嶄山¶
絶壁府治亦在□确之上芒利&KR1713;砑之石衝射牴¶
觸如處戈矛劍㦸之中自岑濬被誅繼是二十餘¶
年反者數起曽不能有一嵗之安人皆以為風氣¶
所使雖未可盡信然頑石之上不生嘉禾而隂崖¶
之下必有狐䑕要亦事理之有然者况其地瘴霧¶
昏塞薄午始開中土之人來居輙生疾疫自春初¶
思田歸附之後臣時即已經營料理其事竟未能¶
<pb:KR2k0054_WYG_101-49b>¶
有相應之地近因督勦八寨復親往相度乃於未¶
至喬利六十里外地名荒田者其地四野寛衍皆¶
膏腴之田而後山起伏蜿蜒敷為平原環抱㴠蓄¶
兩水夾繞後山而出合流於前屈曲數十里入武¶
緣江水逹於南寧四面山勢重疊盤迴皆軒豁秀¶
麗真可以建立府治臣因信宿其地為之景定方¶
向創設規則諸夷來集莫不踴躍懽喜争先趨事¶
赴工遂令署府事同知桂鏊督令各役擇日興工¶
<pb:KR2k0054_WYG_101-50a>¶
蓋思恩舊治皆在萬山之中水道不通故各夷所¶
須魚鹽諸貨類皆逺出展轉鬻買往反旬月十不¶
致一常多匱絶舊府既地險氣惡又無所資食故¶
各夷終嵗不一至府治情益疎離易生嫌隙今府¶
治既通江水商貨自集諸夷所須皆仰給於府朝¶
夕絡繹自然日加親附歸向而武緣都里舊嘗割¶
屬思恩者其始多因路險地隔不供糧差今荒田¶
就係武縁止戈鄉一圖二圖之地四望平野坦然¶
<pb:KR2k0054_WYG_101-50b>¶
大道朝往夕反無復阻隔則該府之官自可因城¶
頭巡檢之制循土俗以順各夷之情又可開圖立¶
里用漢法以治武緣之衆夷夏交和公私兩便則¶
改築思恩府城於荒田者是亦保治安民勢不容¶
已之事¶
¶
　　一改鳯化縣治於三里勘得思恩舊有鳳化一縣¶
然無城郭縣治𪠘宇選來知縣等官多借居民村¶
或寄其家眷於賓州諸處而遷徙無常如流寓者¶
<pb:KR2k0054_WYG_101-51a>¶
然上司憐其無所依泊則委之管理别印或以公¶
務差遣往來於外以茍嵗月故鳯化之在思恩徒¶
寄虛名而實無縣治臣近督勦八寨看得上林縣¶
地名三里者乃在八寨之間其地平廣博衍東西¶
數里外石山周圍如城自後極高石山之間獨抽¶
土山一脉起頓昂伏分為兩股環抱而前遂有兩¶
水夾流土山之外當心交合出水之口石山十餘¶
重錯互囘盤轉折二三十里極外石山合為城門¶
<pb:KR2k0054_WYG_101-51b>¶
水從此出是為外隘其間多良田茂林村落相望¶
前此居民十餘家皆極饒富後為寨賊所驅殺占¶
據遂各四散逃亡不敢歸視其土者已二十餘年¶
今各賊既滅遂空其地不及今創設縣治以據其¶
險或有漏殄之賊潛囘其間日漸生息結聚後阻¶
石門之險前守外隘之塞不過數年又將漸為地¶
方之梗矣故臣以為宜割上林上下無虞鄉三里¶
之地屬之思恩而移設鳳化縣治於其内量為築¶
<pb:KR2k0054_WYG_101-52a>¶
立城垣廨宇選委才能之官興督其役逺近聞之¶
不過三四月而逃亡之民將盡來歸各修復其田¶
業供其糧差蔚然遂可以成一方之保障且其南¶
通南丹新衛五六十里南丹在石門之内鳳化當¶
石門之外内外聲勢連合而石門之險亡西至思¶
恩一百餘里取道於那學沿途村寨荒塞日久因¶
此兩地之人往來絡繹而道路益通又上林舊在¶
大鳴山於八寨各賊之間勢極孤懸今得鳳化為¶
<pb:KR2k0054_WYG_101-52b>¶
之唇齒氣勢日盛雖割三里之地以與鳳化而緑¶
茅緑篠等村寨舊所亡失土田皆將以次歸復則¶
亦失之於東而收於西矣及照思恩雖已設立流¶
官知府然所屬皆土目巡檢而舊屬鳳化一縣亦¶
皆徒寄空名實未嘗有今割武緣止戈一圖二圖¶
之地改築思恩府城而又割上林上下無虞三里¶
之地改設鳳化縣治固於思恩亦已稍有資輔但¶
自鳳化三里至於思恩一百五六十里中間隔上¶
<pb:KR2k0054_WYG_101-53a>¶
林一縣臣以為幷割上林一縣而通以屬之思恩¶
似於事勢為便而於體統尤宜何者栁州一府所¶
屬二州十縣賔州蓋柳州所屬者且有上林遷江¶
兩縣今思恩既設流官知府固亦一府之尊而反¶
不若栁州所屬之一州也其於體統亦有所未稱¶
矣况賔州自有十五里而又有遷江一縣雖割上¶
林以與思恩其地猶倍於思恩未為遽損也上林¶
之屬賓州與屬思恩均之為一屬邑亦未有所加¶
<pb:KR2k0054_WYG_101-53b>¶
損也然以之屬於思恩則思恩始可以成一府之¶
規模而其間有無相須緩急相援氣勢相倚流官¶
之體統益尊則土俗之歸向益謹郡縣之政化日¶
新則夷民之感發日易固有不可盡言之益也夫¶
立新縣以扼據地險改屬縣以輔成府治是皆所¶
以乂安地方者也¶
¶
　　一添設流官縣治於思龍照得南寧自宣化縣至¶
於田寧逆流十日之程宣化所屬如思龍十圖等¶
<pb:KR2k0054_WYG_101-54a>¶
處相去尚有五日六日其間錯以土夷村寨地既¶
隔越而窮鄉小民畏見官府故其糧差多在縣之¶
宿奸老蠧與之包團因而以一科十小民不勝迫¶
脇往往逃入夷寨土夷又從而侵暴之地日凋殘¶
盜賊日起近年以來思龍之圖鄉民屢次奏乞添¶
設縣治以便糧差蓋亦内迫於縣民之奸外苦於¶
土夷之暴不得已而然臣因入撫田寧親厯其所¶
民之擁道控告者以千數因停舟其地為之經理¶
<pb:KR2k0054_WYG_101-54b>¶
相度得村名那久者其地亦寛平深厚江水縈迴¶
環匝傍有一江來㑹亦正於此合流沿江居民千¶
餘家竹樹森翳煙火相接且向武各州道路皆經¶
由其傍亦為四通之地若於此分割宣化縣思龍¶
一五六七八九十十二及西鄉之六八圖共十里¶
之地而設立一縣治則非獨以便窮鄉小民之糧¶
差賦役亦足以鎮據要害消沮盜賊其間小民村¶
居如那茄馬㘭三顔那排之類未可悉數皆久已¶
<pb:KR2k0054_WYG_101-55a>¶
淪入於夷今若縣治一立則此等村寨諸夷自不¶
得而隱占皆將漸次歸復流官而其地接近於田¶
寧固可以所設之縣而遂以屬之田寧矣夫南寧¶
一府所屬一州三縣而宣化一縣自有五十二里¶
今雖分割十里之地以與田寧而宣化尚有四十¶
二里一縣之地猶四倍於一府也况田寧又繫新¶
創流官府治所統皆土目巡檢今得此一屬縣為¶
之傍輔又自不同臣於前割上林以屬思恩之議¶
<pb:KR2k0054_WYG_101-55b>¶
已畧言之矣且左江一帶自蒼梧以逹南寧皆在¶
流官腹裏之地自南寧以逹於田寧自田寧以通¶
於雲貴交阯則皆夷村土寨稍有疑𫝊易成閼隔¶
今田寧思恩二府既皆改設流官與南寧鼎峙而¶
立而又得此新創一縣以疏附交連於其間平居¶
無事商貨流通厚生利用一旦或有境外之役道¶
路所經皆流官衙門從門庭中度兵更無阻隔之¶
患此亦安民利國之事勢所當為者也仍乞定賜¶
<pb:KR2k0054_WYG_101-56a>¶
縣名選官給印地方幸甚¶
¶
　　一増築守鎮城堡於五屯照得斷藤峽諸賊既平¶
守巡各官議調漢土官兵數千於潯州以防不測¶
該臣看得各賊既滅縱有一二漏網其勢非三四¶
年亦未能復聚為今之計正宜勦撫並行蓋破滅¶
窮兇各賊者所以懲惡而撫恤向化諸猺者所以¶
勸善今懲惡之餘即宜急為勸善之政使軍衛有¶
司各官分投遍厯向化村寨慰勞而存恤之給以¶
<pb:KR2k0054_WYG_101-56b>¶
告示賜以魚鹽因而為之選立尊長諭以朝廷所¶
以征勦各巢者為其稔惡也今爾等向化村寨自¶
宜安心樂業益堅為善之志但有反側悖亂者即¶
宜擒送官府自當重賞以酬爾勞其漏殄諸賊果¶
能誠心悔惡亦皆許其歸附待以良民夫使向化¶
者益勸於為善而日加親附則惡黨自孤賊勢自¶
散不復能合縱遺一二終將屈而順服矣乃今則¶
不然賊既被勦而猶屯兵不散使漏殄之徒得以¶
<pb:KR2k0054_WYG_101-57a>¶
藉口揺惑逺近其向化村落又畧不加恤奸惡之¶
民復乗機而驅脇虐害之彼見賊已破滅而復聚¶
兵已心懐驚疑矣而又外惑於賊黨之煽揺内激¶
於奸民之驅脇遂勾結相連而起此近年以來所¶
以亂始平而變復作皆迷誤於相沿之弊而不察¶
也今各賊新破勢決未敢輕出雖屯數千之衆不¶
過困頓坐食徒穢擾民居耗竭糧餉而實無益於¶
事吾民久被賊苦今始一解其倒懸又復自聚無¶
<pb:KR2k0054_WYG_101-57b>¶
用之兵以重困之此豈計之得者哉惟於各寨之¶
中相其要害之地創立一鎮以控制之此則事理¶
之所當行亦正宜乗此掃蕩之餘而速圖之者其¶
在斷藤牛腸諸處則既切近潯州府衛不必更有¶
所設至於四方各寨遍厯其要害險阻則惟五屯¶
正當風門佛子諸巢穴而西通府江北接荔浦各¶
處猺賊是為𦂳要之區宜設一鎮以控御逺邇而¶
舊已有千户所統率官兵亦幾及一千之數困於¶
<pb:KR2k0054_WYG_101-58a>¶
差徭日漸躱避於附近土目村寨官司失於清理¶
止有五百其後上司不問地方之艱難又於五百¶
之中分調哨守於他所而所餘遂不滿二百既而¶
賊亂四起守禦缺乏則又取調潮州之兵數百以¶
來協守五屯事既紛亂人無所遵兼以統馭非人¶
故地方遂致大壊且其屯堡牆垣亦甚卑隘不足¶
以壯威設險今宜開拓其地增築高城度可以居¶
二千之衆而設守備衙門於其内取囘五百之中¶
<pb:KR2k0054_WYG_101-58b>¶
分調哨守於他所之兵其自潮州調來協守者則¶
盡數發還原衛以免兩地各兵背離鄉土之苦往¶
復道途之費仍於附近土寨目兵之中清查揀補¶
其原避差役者務足原數一千選委智畧忠勇之¶
官一員重任而専責之使之訓練撫摩敷之以威¶
信而懐之以仁恩務在地險既設而士心益和自¶
然動無不克而行無不利㕘將兵備各官又不時¶
親至其地經理而振作之或按行其村寨或勸督¶
<pb:KR2k0054_WYG_101-59a>¶
其農耕或召其頑梗而曲示訓懲或進其善良而¶
優加奬賜或救恤其灾患或聽斷其是非如農夫¶
之去稂莠而飬嘉禾漸次耕耨而耘鋤之無事之¶
時隨意取調附近土官兵&KR0323;或百人或七八十人¶
以協同哨守為名使之兩月一更班而絡繹往來¶
於道路以慣習逺近各巢之耳目自後我兵出入¶
自將無所驚疑果有兇梗當事舉動然後密調精¶
悍可用土目一二千名如尋常哨守然以次潛集¶
<pb:KR2k0054_WYG_101-59b>¶
城中蓄力飬鋭相機而發夫無事而屯數千之兵¶
則一月糧餉費踰千金若舉每年無屯軍之費用¶
之以築城設險犒賞兵士招來逺人亦何事不行¶
何工不就此増築城堡以據要害所謂謀成而敵¶
自敗城完而㓂自解險設而賊自摧威震而奸自¶
伏正宜及今為之而亦事勢之不可已焉者也¶
¶
¶
　　廣西通志卷一百¶
¶
