# -*- mode: mandoku-view -*-
#+TITLE: 廣西通志
#+DATE: 2019-03-29 20:53:17.382531
#+PROPERTY: ID KR2k0054
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 64
<pb:KR2k0054_WYG_064-1a>¶
　　欽定四庫全書¶
¶
　　廣西通志卷六十三¶
¶
　　名宦¶
¶
　　利澤施於民而後名聲著於時名固不可倖得也¶
一介之士存心利物於人有濟宦又不在大小也¶
粤稽往昔任延奠交州徐申靖邕管陸績載石栁¶
宗元種柑宫牆俎豆史乗贊美下至黄童白叟亦¶
莫不艷稱之恵心之孚不疾而至後之視今亦猶¶
<pb:KR2k0054_WYG_064-1b>¶
今之視昔有位君子仰思先哲内省治行其各知¶
所以自勗也夫志名宦¶
¶
　　秦¶
¶
　　史禄始皇時以史禄監郡始皇伐百粤史禄轉餉¶
鑿渠通糧道自海陽山疏水源以湘水北入於楚¶
而融江為牂牁下流南入於海逺不相謀為磯以¶
激水於砂磕中疉石作鏵派湘之流而注之融激¶
行六十里置陡門三十六使水積漸進故能循崖¶
<pb:KR2k0054_WYG_064-2a>¶
而上建瓴而下既通舟楫又利灌溉號為靈渠及¶
漢馬援征徵側繼䟽之以濟師徒引饋運皆禄之¶
遺蹟有功於粤首祀海陽靈濟祠(舊志)¶
¶
　　任囂始皇將也始皇滅楚始遣王翦平百粤用屠¶
睢為尉統五軍討不服粤人遁入叢薄而隂置雄¶
傑將攻睢殺之始皇大怒發兵拜囂南海郡尉畧¶
定揚粤置桂林南海象郡以謫戍人五十萬戍五¶
嶺囂又能和輯粤衆遂定粤亂後諸侯兵起知揚¶
<pb:KR2k0054_WYG_064-2b>¶
粤必有偏霸者乃築闗隘以遏冦虐保障其民至¶
二世時囂病且死召龍川令趙佗語曰聞陳勝等¶
作亂豪傑蠭起南海僻逺恐盜兵侵此吾欲興兵¶
絶新道自備待諸侯變且番禺負山阻險南北東¶
西數千里頗有中國人相輔此亦一州之主可為¶
國郡中長吏無足與語者故召公即被佗書行南¶
海尉事佗因得雄據揚粤秦末四方干戈相尋獨¶
南海晏然囂實遺之今瀧口有任將軍廟云(舊志㕘趙¶
<pb:KR2k0054_WYG_064-3a>¶
佗傳)¶
¶
　　漢¶
¶
　　路博徳西河平州人元鼎五年下詔討南越博徳¶
以衛尉授伏波將軍出桂陽下湟水主爵都尉楊¶
僕為樓船將軍出豫章下横浦(漢書作湞水)歸義越侯¶
鄭嚴為戈船將軍出零陵下灕水田甲為下瀨將¶
軍下蒼梧使馳義侯何遺别將巴蜀罪人發夜郎¶
兵下牂牁江㑹番禺建徳吕嘉皆城守博徳軍西¶
<pb:KR2k0054_WYG_064-3b>¶
北㑹日暮樓船攻敗越人越素聞伏波名乃為營¶
遣使招降者賜印綬復縱令相招遲旦城中皆降¶
伏波吕嘉建徳夜與其屬亡入海伏波因問所得¶
降者知其處追獲之其蒼梧王趙光桂林監居翁¶
等皆降遂以其地為儋耳珠崖南海蒼梧鬱林合¶
浦交阯九真日南九郡今蒼梧鬱林博徳所開也¶
(㕘史記及前漢書)¶
¶
　　郭孚太原人武帝時為光禄大夫元鼎中帝之遣¶
<pb:KR2k0054_WYG_064-4a>¶
安國少季終軍等諭南粤也命孚為偏將軍副伏¶
波將軍屯桂陽待使者南粵王興與太后摎氏將¶
行其相吕嘉不從反殺太后及王并殺漢使者以¶
兵撃漢將韓千秋等滅之於是伏波將軍帥師下¶
湟水而留孚守桂陽撫輯其民極有恵愛南粤平¶
孚以無戰功不得侯比卒桂陽民感其徳建廟祀¶
之(廣東通志)¶
¶
　　来漢南陽新野人武帝時為光禄大夫元鼎中命¶
<pb:KR2k0054_WYG_064-4b>¶
副樓船將軍楊僕伐粤出豫章下横浦僕性酷烈¶
所至民苦鋒鏑漢以寛厚濟之粤人多藉全活甞¶
自謂吾志在活人人食我徳後昆其庶有興乎及¶
光武時征羌侯歙為中興勲臣其裔孫也(舊志)¶
羅宏荆州長沙人元封五年初置交阯部刺史察¶
所部郡國治蒼梧郡往刺史多以荒逺行部罕遍¶
部吏因得恣其貪殘宏為刺史春行冬息遍歴所¶
部問詢疾苦太守多解綬請罪宏亷實舉發一時¶
<pb:KR2k0054_WYG_064-5a>¶
貪殘為之斂迹(舊志)¶
¶
　　召信臣字翁卿九江夀春人以明經甲科為郎出¶
補榖陽長舉髙第遷上蔡長視民如子所居見稱¶
述超拜零陵太守後遷南陽太守其治如上蔡善¶
政及民為循吏最(舊志㕘漢書)¶
¶
　　錫光漢中人平帝時為交阯太守敎導民夷漸以¶
禮義化王莾末閉境拒守建武初遣使貢獻封鹽¶
水侯嶺南華風實光始之云(漢書)¶
¶
<pb:KR2k0054_WYG_064-5b>¶
　　馬援字文淵扶風茂陵人其先趙奢為趙將號馬¶
服君子孫因為氏建武十七年交阯女子徵側徴¶
貳反攻沒其郡九真日南合浦蠻夷皆應之冦畧¶
嶺外六十餘城側自立為王乃拜援為伏波將軍¶
以扶樂侯劉隆為副督樓船將軍段志等擊之遂¶
縁海而進隨山刋道千餘里十八年春軍至浪泊¶
上與賊戰破之斬首數千級降者萬餘人援追徴¶
側等至禁溪數敗之賊遂散走明年正月斬徴側¶
<pb:KR2k0054_WYG_064-6a>¶
徴貳傳首洛陽封援為新息侯復將樓船大小二¶
千餘艘戰士二萬餘人撃九真賊徴側餘黨都羌¶
等自無功至居風斬獲五千餘人嶠南悉平援所¶
過輒為郡縣治城郭穿渠灌溉以利其民條奏越¶
律與漢律駮者十餘事與越人申明舊制以約束¶
之自後駱越奉行馬將軍故事二十年秋振旅還¶
京師援善别名馬於交阯得駱越銅鼔乃鑄為馬¶
式以上之初援在交阯常餌薏苡實愛其實大欲¶
<pb:KR2k0054_WYG_064-6b>¶
傳其種軍還載一車援卒後有譖之者誣以為明¶
珠文犀帝怒妻子惶懼不敢以喪還舊塋至肅宗¶
建初三年追諡忠成侯(節後漢書本傳)¶
¶
　　劉隆字元伯南陽安衆侯宗室也建武十七年封¶
扶樂鄉侯以中郎將副伏波將軍馬援擊交阯徴¶
側等隆别於禁溪口破之獲其帥徴貳斬首千餘¶
級降者二萬人以功更封長平侯(本傳)¶
¶
　　李善字次孫南陽人本同縣李元蒼頭也建武中¶
<pb:KR2k0054_WYG_064-7a>¶
元家相繼疫殁惟孤兒續始生數旬諸奴婢欲謀¶
殺續而分其貲善濳負續逃隠瑕丘親自哺養乳¶
為生湩雖在孩抱奉之不異長君續年十歳與俱¶
歸訟之官收諸奴婢悉置法瑕丘令鍾離意上書¶
薦善行状光武詔拜善及續並為太子舍人顯宗¶
時辟為公府以能理劇再遷日南太守到官以恵¶
愛為政懐来異俗遷九江太守未至道病卒(節舊志引¶
後漢書)¶
¶
<pb:KR2k0054_WYG_064-7b>¶
　　任延字長孫南陽宛人也年十二為諸生學於長¶
安明詩易春秋顯名太學建武初詔徴為九真太¶
守九真俗以射獵為業不知牛耕民常告糴交阯¶
每致困乏延乃令鑄作田器教之墾闢田疇嵗嵗¶
開廣百姓充給又駱越之民無嫁娶禮法不識父¶
子夫婦之倫延乃移書屬縣各使男年二十至五¶
十女年十五至四十皆以年齒相配其貧無禮聘¶
令長吏以下各省奉禄以賑助之同時相娶者二¶
<pb:KR2k0054_WYG_064-8a>¶
千餘人然後産子者始知種姓咸曰使我有是子¶
者任君也多名子為任於是徼外蠻夷夜郎等慕¶
義保塞延遂止罷偵候戍卒九真人生為立祠(舊志¶
引後漢書循吏傳)¶
¶
　　谷朗耒陽人事繼母以孝聞建武中仕至大中大¶
夫值交阯叛遣朗征之經番禺牂牁威聲大著事¶
平遷九真太守(舊志)¶
¶
　　胡貢(一名寵)南郡華容人和帝永元元年辟為交阯¶
<pb:KR2k0054_WYG_064-8b>¶
都尉南撫桂陽東綏番禺延見將吏禮洽法行軍¶
旅大治在郡六年枹鼔頓息民夷歸附上下安之¶
(舊志)¶
¶
　　喻猛字驕孫豫章人和帝時為蒼梧太守以清白¶
為治郡人歌之(西江志)¶
¶
　　綦毋俊㑹稽上虞人安帝時為交阯刺史元初三¶
年合浦蠻反遣御史任逴督州郡兵討之俊以蒼¶
梧當合浦下蠻或流刼猝難回顧乃先保障蒼梧¶
<pb:KR2k0054_WYG_064-9a>¶
後往合浦所向摧靡功當封賞上書歸功於逴詔¶
下美之(廣東通志)¶
¶
　　陳臨字子然南海人郡舉孝亷永建中官蒼梧太¶
守推誠而理導人以孝弟民有遺腹子為父報怨¶
殺人為吏所獲臨知其無嗣令其妻侍獄中後産¶
一男郡人歌其徳建安中徴為廷尉(節舊志)¶
¶
　　張喬南陽人順帝永和二年日南象林徼外蠻夷¶
糾數千人攻象林燒城寺殺長吏交阯刺史樊演¶
<pb:KR2k0054_WYG_064-9b>¶
發交阯九真兵萬餘人救之賊勢轉盛㑹侍御史¶
賈昌使日南即與州郡并力討之不利帝以為憂¶
召公卿百官及四府掾屬問方畧大將軍從事中¶
郎李固謂喬前在益州有破虜功可任用平賊帝¶
即拜喬為交阯刺史喬至開誠撫諭並皆解散嶺¶
外復平(舊志)¶
¶
　　周敞汝南人順帝時為交阯刺史懐柔民夷甚有¶
威恵(舊志)¶
¶
<pb:KR2k0054_WYG_064-10a>¶
　　祝良字邵卿長沙臨湘鄉人順帝永建中為湞陽¶
令永和中遷九真太守嶺南徼外蠻犯合浦象林¶
等郡殺刺史良單車入蠻中設方畧招以威信降¶
者數萬人皆為良築起府寺嶺外遂定(後漢書)¶
陳茂字君恵汝南人仕為交阯别駕舊時刺史行¶
部不涉漲海永和中盜賊起日南九真海濵皆震¶
刺史周敞涉海遇風船欲覆茂拔劍呵水神風即¶
息人望之以為神明後為荆州刺史(廣東通志)¶
¶
<pb:KR2k0054_WYG_064-10b>¶
　　唐頌字徳雅番禺人為布山令縣屬鬱林民夷雜¶
居號難治頌寛和為理不事威讋民感其政無梗¶
化者及卒百姓祀之(舊志)¶
¶
　　陳稚升東漢時為蒼梧太守治尚清静民咸化之¶
囹圄常空(舊志)¶
¶
　　陳球字伯真下邳淮浦人也少涉儒學善律令陽¶
嘉中舉孝亷稍遷繁陽令復辟公府舉高第拜侍¶
御史是時桂陽黠賊李研等羣聚冦鈔陸梁荆部¶
<pb:KR2k0054_WYG_064-11a>¶
州郡懦弱不能制太尉楊秉表球為零陵太守球¶
到設方略朞月間賊虜消散而州兵朱蓋等反與¶
桂陽賊胡蘭數萬人轉攻零陵零陵下濕編木為¶
城不可守禦郡中惶恐掾吏白遣家避冦球怒曰¶
太守分國虎符受任一邦豈顧妻孥而損國威重¶
乎復言者斬乃悉内吏人老弱與共守城弦大木¶
為弓羽矛為矢引機發之逺射千餘歩多所殺傷¶
賊復激流灌城球輒於内因地勢反決水淹賊相¶
<pb:KR2k0054_WYG_064-11b>¶
拒十餘日不能下㑹中郎將度尚將救兵至球募¶
士卒與尚共破斬朱蓋等賜錢五十萬拜子一人¶
為郎遷魏郡太守(後漢書)¶
¶
　　夏方九江人建康元年為交阯刺史時日南蠻夷¶
千餘人攻縣邑煽動九真與相連結方開誠招諭¶
賊皆降服以功遷桂陽守延熹三年居風人朱達¶
為亂屯據益盛復拜方交阯刺史方威恵素著日¶
南宿賊聞之二萬餘人相率詣降(後漢書)¶
¶
<pb:KR2k0054_WYG_064-12a>¶
　　魏朗字少英㑹稽上虞人也少為縣吏為兄報讐¶
殺人亡命到陳國從博士卻仲信學春秋圖緯又¶
詣太學授五經初碎司徒府再遷彭城令永夀三¶
年九真蠻相聚攻殺太守兒式戰死詔賜錢官其¶
子以朗為九真都尉到官奬厲吏兵討破羣賊斬¶
首二千級桓帝嘉其功徴拜議郎累官至尚書被¶
黨議免歸(後漢書本傳)¶
¶
　　沈景桓帝時為交阯都尉屯兵圉馬新厥政令馭¶
<pb:KR2k0054_WYG_064-12b>¶
蠻有功交部以寜(舊志)¶
¶
　　張磐字子石丹陽人為交州刺史延熹五年長沙¶
零陵賊起攻入桂陽南走蒼梧時荆州刺史度尚¶
廣募蠻夷明設購賞破其渠帥降者數萬人其餘¶
黨入梧者磐自將擊之斬捕幾盡尚徴還京餘黨¶
復熾尚恐磐上狀先誣奏磐乃徴磐下廷尉㑹赦¶
磐不肯出獄吏曰天恩曠然而君不出何也磐曰¶
前長沙賊胡蘭作亂荆州餘黨散入交阯磐身膺¶
<pb:KR2k0054_WYG_064-13a>¶
甲胄涉危履險討擊凶患馘斬渠帥餘賊鳥竄荆¶
州刺史度尚畏罪誣奏受罪牢獄磐實不辜赦無¶
所除忍以茍免磐不能也乞傳尚詣廷尉面對曲¶
直足明真偽倘尚不徴磐寜埋骨牢檻終不虛出¶
廷尉以其狀上乃徴尚詣廷尉辭窮抵罪以先有¶
功得原磐在官以清白聞(後漢書)¶
¶
　　蔣晉荆州泉陵人靈帝時舉孝亷為汝南太守後¶
遷交阯刺史入奏事應對不滯拜尚書在位清直¶
<pb:KR2k0054_WYG_064-13b>¶
(廣東通志)¶
¶
　　楊璇字機平㑹稽烏傷人也父扶交阯刺史有理¶
能名璇初舉孝亷靈帝時為零陵太守是時蒼梧¶
桂陽猾賊相聚攻郡縣賊衆多而璇力弱吏人憂¶
恐璇乃特制馬車數十乗以排囊盛石灰於車上¶
繫布索於馬尾又為兵車専彀弓弩剋期㑹戰乃¶
令馬車居前順風鼓灰賊不得視因火燒布索布¶
然馬驚奔突賊陣因使後車弓弩亂發鉦鼔鳴震¶
<pb:KR2k0054_WYG_064-14a>¶
羣盜波駭破散追逐傷斬無數梟其渠帥郡境以¶
清荆州刺史趙凱以璇冒功誣奏檻車徴璇防禁¶
嚴宻璇乃噬臂出血書衣為章具陳破賊形勢又¶
言凱所誣狀濳令親屬詣闕上之詔書原璇拜議¶
郎抵凱罪璇三遷為渤海太守所在有異政仕至¶
尚書僕射(後漢書)¶
¶
　　賈琮字孟堅東郡聊城人舉孝亷再遷為京兆令¶
有政績舊交阯土多珍産明璣翠羽犀象瑇瑁異¶
<pb:KR2k0054_WYG_064-14b>¶
香美木之屬莫不自出前後刺史率多無清行上¶
承權貴下積私賂財既盈給輒復求見遷代故吏¶
民怨叛中平元年交阯屯兵反執刺史及合浦太¶
守自稱柱天將軍靈帝特勅三府精選能吏舉琮¶
為交阯刺史琮到部詢其反狀咸言賦斂過重百¶
姓莫不空竭京師遥逺告寃無所民不聊生故聚¶
為盜賊琮即移書告示各使安其資業招撫流散¶
蠲復徭役誅斬渠帥為大害者簡選良吏試守諸¶
<pb:KR2k0054_WYG_064-15a>¶
縣歳間蕩定百姓以安為之歌曰賈父来晩使我¶
先反今見清平吏不敢犯在事三年為十三州最¶
徴拜議郎後為度遼將軍(舊志)¶
¶
　　谷永建寜中為鬱林太守以恩信招降烏滸人十¶
餘萬内屬開置七縣(即今潯州府地)郡人立祠祀之(節漢書)¶
朱&KR1471;字公偉㑹稽上虞人也少孤以孝養致名太¶
守徐珪舉為孝亷除蘭陵令政有異能為東海相¶
所表㑹交阯部羣賊並起牧守不能制又渠賊梁¶
<pb:KR2k0054_WYG_064-15b>¶
龍等與南海太守孔芝反攻破郡縣光和元年拜¶
&KR1471;交阯刺史令過本郡簡募家兵及所調分兩道¶
入既到州界按甲不前先遣使觀賊虛實宣揚威¶
徳以震動其心既而與七郡兵俱進逼之遂斬梁¶
龍降者數萬人旬月盡定以功封都亭侯(後漢書本傳)¶
周乗字子居安城人建安中以侍御史為交州刺¶
史上書云交州絶域習於貪濁强宗聚奸長吏肆¶
虐侵漁萬民今為聖朝掃清一方時屬城解綬者¶
<pb:KR2k0054_WYG_064-16a>¶
三十餘人(舊志㕘廣東志)¶
¶
　　蜀漢¶
¶
　　李恢字徳昂俞元人昭烈入益州恢為庲降都督¶
持節交州刺史昭烈崩高定恣睢於越嶲雍闓跋¶
扈於建寜朱裒反叛於牂牁惟恢鎮南土與諸葛¶
亮聲勢相倚以功封漢興亭侯加安漢將軍建興¶
七年詔以交州屬吴乃徴恢還(三國志)¶
¶
　　魏¶
¶
<pb:KR2k0054_WYG_064-16b>¶
　　霍弋字紹先南郡枝江人初仕蜀漢累官南安將¶
軍入魏拜南中都督後領交州刺史以援吕興平¶
交阯九真日南三郡功封列侯(舊志)¶
¶
　　楊稷犍為人景元四年吴將吕興以交阯叛歸魏¶
魏以南中監軍霍弋遥領交州刺史弋表遣稷率¶
牙將董元毛炅等往戍交阯吴交州刺史劉俊大¶
都督修則將軍顧容前後三攻交阯稷皆拒破之¶
鬱林九真皆降稷遣毛炅董元攻合浦戰於古城¶
<pb:KR2k0054_WYG_064-17a>¶
大破吴兵殺修則劉俊晉太始五年吴復遣將軍¶
薛珝監軍虞汜蒼梧太守陶璜等率兵十萬攻交¶
阯時霍弋已死外援不至城中食盡死亡者半將¶
軍王約反降吴吴兵入城獲稷囚送入都稷至合¶
浦嘔血死晉追贈交州刺史(通鑑華陽國志)¶
¶
　　毛炅建寜人從楊稷戍交阯古城之戰炅殺吴大¶
都督修則稷表炅欝林太守及交阯城陷炅為吴¶
所獲陶璜愛炅勇健欲活之炅謀欲殺璜璜乃戮¶
<pb:KR2k0054_WYG_064-17b>¶
之修則之子允生剖其腹割其肝炅厲罵而死(通鑑¶
華陽國志)¶
¶
　　吳¶
¶
　　步隲字子山臨淮淮隂人為孫權主記累遷車騎¶
將軍東曹掾建安十五年徙交州刺史立武中郎¶
將領武射吏千人便道南行時劉表所置蒼梧太¶
守吴巨隂懐異心外附内違隲降意懐誘請與相¶
見因斬徇之威聲大震於是交阯太守士燮兄弟¶
<pb:KR2k0054_WYG_064-18a>¶
相率奉命南土之賔自兹始也延康元年權遣吕¶
岱代隲㑹昭烈東下武陵蠻夷蠢動權命隲上益¶
陽以備蜀昭烈既敗績而零桂諸郡猶相驚擾處¶
處阻兵隲周旋征討皆平之黄武二年遷右將軍¶
左護軍改封臨湘侯至赤烏九年代陸遜為相(節三¶
國志本傳)¶
¶
　　吕岱字定公廣陵海陵人孫權統事岱詣幕府歴¶
官廬陵太守延康元年代步隲為交州刺史到州¶
<pb:KR2k0054_WYG_064-18b>¶
髙凉賊帥錢博乞降岱承制以博為髙凉西郡都¶
尉又鬱林夷賊攻圍郡縣岱討破之是時桂陽湞¶
陽賊王金合衆於南海界上首亂為害權又詔岱¶
討之生縛金傳送詣都伏誅生獲萬餘人遷安南¶
將軍假節封都鄉侯交阯太守士燮卒權以燮子¶
徽為安逺將軍領九真太守以校尉陳時代燮岱¶
表分海南三郡為交州以將軍戴良為刺史而自¶
領廣州海東四郡遣良與時南入徽不承命舉兵¶
<pb:KR2k0054_WYG_064-19a>¶
戍海口以拒良等於是上疏請討徽罪督兵三千¶
人晨夜赴海或謂岱曰徽藉累世之積為一州所¶
附未易輕也岱曰今徽雖懐逆計未虞我之猝至¶
若我濳軍輕舉掩其無備破之必矣稽留不進使¶
得生心嬰城固守七郡百蠻雲合響應雖有智者¶
誰能圖之遂行過合浦與良俱進徽聞岱至果大¶
震怖不知所出即率兄弟六人肉袒以迎岱岱皆¶
斬之其將甘醴桓治等率吏民攻岱岱奮撃大破¶
<pb:KR2k0054_WYG_064-19b>¶
之既定交州復進討九真斬獲以萬數又遣從事¶
南宣國化暨徼外扶南林邑堂明諸王各遣使奉¶
貢權嘉其功進拜鎮南將軍代潘濬領荆州赤烏¶
二年將軍蒋秘南討夷賊其都督廖式作亂殺臨¶
賀太守嚴綱等自稱平南將軍與弟濳共攻零陵¶
桂陽及揺動交州蒼梧鬱林諸郡衆數萬人岱自¶
表輒行星夜兼路權遣使追拜交州牧復遣將唐¶
咨等絡繹相繼攻討一年破之斬式及所偽署臨¶
<pb:KR2k0054_WYG_064-20a>¶
賀太守費楊等并其支黨郡縣悉平乃還武昌岱¶
在交州歴年不餉家妻子饑乏權聞之太息青讓¶
羣臣於是加賜錢米布絹孫亮即位拜大司馬(節本¶
傳)¶
¶
　　陸䕃字敬宗吴郡人始為御史尚書選曹郎後為¶
衡陽督軍都尉赤烏十一年交阯九真夷賊攻沒¶
城邑交部騷動以䕃為交州刺史安南校尉䕃入¶
南界諭以恩信務崇招納髙凉賊帥黄吴等三千¶
<pb:KR2k0054_WYG_064-20b>¶
餘家皆出降引軍而南重宣至誠遺以財幣賊帥¶
百餘人民五萬餘家幽深不覊莫不稽顙交域清¶
泰就加安南將軍復討蒼梧建陵賊破之永安元¶
年徴為西陵督封都亭侯後轉左虎林中書丞華¶
覈以䕃在交威徳虎林選督未盡其才特表薦之¶
(㕘三國志)¶
¶
　　陸績字公紀吴郡人博學多才孫權辟為奏曹掾¶
以直道見憚出為欝林太守加偏將軍俗不知學¶
<pb:KR2k0054_WYG_064-21a>¶
績迪以詩書士慕其風皆舎里居而受學焉秩滿¶
歸舟輕取石&KR1062;之人因號為亷石績意在儒雅雖¶
有軍事著述不廢作渾天圖注(舊志參本傳)¶
¶
　　黄蓋南海人仕吳為始安太守時郡治初建蓋多所¶
規拓加以嚴飭下不容奸於時吏治最稱能理(舊志)¶
¶
　　晉¶
¶
　　陶璜字世英丹陽秣陵人父基為吳交州刺史孫¶
皓時交阯太守孫諝貪黷暴虐為百姓患㑹察戰¶
<pb:KR2k0054_WYG_064-21b>¶
鄧荀至擅調孔雀三千頭遣送秣陵民苦逺役咸¶
思為亂郡吏吕興因殺諝及荀以郡叛附晉即拜¶
興交阯太守尋為其功曹李統所殺武帝乃遣爨¶
谷馬融相繼為交阯太守皆病卒因命霍弋遙領¶
之而遣楊稷董元等自蜀出交阯破吳軍吳遣虞¶
汜為監軍薛珝為威南將軍大都督璜為蒼梧太¶
守與稷戰於分水璜敗退保合浦亡其二將珝怒¶
曰若自表討賊而喪二帥其責安在璜曰下官不¶
<pb:KR2k0054_WYG_064-22a>¶
得行意諸軍不相順故致敗耳璜夜以數百兵襲¶
董元獲其寳物船載以歸遂從海道徑至交阯元¶
拒之諸將將戰璜疑斷牆内有伏兵列長㦸於其¶
後兵纔接元偽退璜追之伏兵果出長㦸逆之大¶
破元等以前所獲寳物厚遺扶嚴賊帥梁竒竒將¶
萬餘人助璜元有勇將解系同在城内璜誘其弟¶
象使為書與系又使象乗璜軺車鼔吹導從而行¶
元等曰象尚若此系必有去志乃就殺之遂陷交¶
<pb:KR2k0054_WYG_064-22b>¶
阯吴因用璜為交州刺史璜有謀䇿周窮好施能¶
得人心復助滕脩討南賊破之惟九真郡功曹李¶
祚猶保郡附晉璜遣將攻之不克祚舅黎晃隨軍¶
勸祚令降祚答曰舅自吴將祚自晉臣惟力是視¶
耳踰時乃拔皓以璜為使持節都督交州諸軍事¶
前將軍璜又開置武平九徳新昌三郡及九真屬¶
國三十餘縣皓既降晉手書遺璜璜不得已歸晉¶
晉改為冠軍將軍封宛陵侯晉既平吴減州郡兵¶
<pb:KR2k0054_WYG_064-23a>¶
璜上言交土荒裔州兵未宜約損示單虛從之¶
(疏全載藝文志)璜在南三十年恩威著於殊俗後卒於¶
官璜子威亦為交州刺史甚得百姓心威弟淑¶
子綏相繼為交州自基至綏四世為交州者五¶
人(本傳)¶
¶
　　滕脩字顯先南陽西鄂人孫皓時為廣州刺史甚¶
有威恵徴為執金吾廣州部曲督郭馬等為亂皓¶
以脩夙望為嶺表所服使持節鎮南將軍廣州牧¶
<pb:KR2k0054_WYG_064-23b>¶
以討之未克而晉師伐吳脩率衆赴難至巴丘而¶
皓已降乃縞素流涕而還與廣州刺史閭豐蒼梧¶
太守王毅俱歸晉詔使持節都督如故封武當侯¶
加鼓吹委以南方事在南積年為邊夷所附子含¶
亦為廣州刺史威恵甚著(節舊志參晉書)¶
¶
　　陶侃字士行潯陽人忤王敦左遷廣州刺史時王¶
機乞交州杜宏據臨賀與温邵及交州秀才劉沈¶
等俱謀反侃擊杜宏破之執劉沈於小桂又遣部¶
<pb:KR2k0054_WYG_064-24a>¶
將許髙討機斬之太興初交州賊梁碩陷刺史王¶
諒侃復遣將髙寳擊平之以侃領交州刺史(節本傳)¶
干寳字令升新蔡人以才器為著作郎家貧求補¶
山隂令遷始安太守治尚清静公退即務著述(本傳)¶
孫處字季髙㑹稽永興人以字行少任氣樂義從¶
劉裕征妖賊孫恩及定京邑元興二年恩死衆推¶
其妺夫盧循為主復作亂裕遣季髙率衆三千汎¶
海襲番禺克之循父嘏長史孫建之司馬虞尫夫¶
<pb:KR2k0054_WYG_064-24b>¶
等輕舟奔始興即分遣振武將軍沈田子等討平¶
始興南康臨賀始安嶺表諸郡循自嶺道還襲廣¶
州季髙拒戰敗之追奔至鬱林㑹病不得窮討義¶
熙七年卒贈南海太守裕為太尉表其功復贈交¶
州刺史(節本傳)¶
¶
　　杜瑗字道言交阯朱䳒人仕州府為日南九徳交¶
阯太守初九真太守李遜父子勇壯有權力威制¶
交土聞刺史滕遯之當至分遣二子斷遏水陸津¶
<pb:KR2k0054_WYG_064-25a>¶
要瑗收衆斬遜州境獲寜遯之在州十餘年將北¶
還林邑王范吳達攻破日南九徳九真三郡遂圍¶
州城時遯之已去瑗與第三子𤣥之悉力固守多¶
設權䇿累戰大破之乃以瑗為龍驤將軍交州刺¶
史元興末進冠軍將軍盧循竊據廣州遣使通好¶
瑗斬之義熙六年卒(㕘舊志本傳)¶
¶
　　宋¶
¶
　　顔延之字延年琅琊臨沂人髙祖時仕至太子中¶
<pb:KR2k0054_WYG_064-25b>¶
舍人少帝即位遷始安太守領軍將軍及至始安¶
構讀書堂於獨秀山(作五君詠)元嘉三年徴還(節舊志引本傳)¶
杜慧度瑗第五子義熙七年除交州刺史詔書未¶
到盧循襲合浦冦交州慧度率衆拒循於石碕破¶
之時李遜子李奕李脱等奔竄石碕盤結俚獠¶
各有部曲循知奕等與杜氏有怨遣使招之奕等¶
受循節度六月庚子循晨造南津令三軍入城乃¶
食慧度悉出宗族私財以充勸賞弟交阯太守慧¶
<pb:KR2k0054_WYG_064-26a>¶
期九真太守章民並督率水步軍慧度自登髙艦¶
合戰放火箭雉尾炬步軍夹兩岸射之循衆艦俱¶
燃一時散潰循中箭赴水死斬循及父嘏并循二¶
子並傳首建業封龍編縣侯武帝受禪進號輔國¶
將軍其年南討林邑窮蹵乞降輸生口大象南金¶
古貝乃釋之遣長史江攸獻捷慧度儉樸質素布¶
衣蔬食在州禁斷淫祀崇修學校嵗饑則以私禄¶
賑給為政纖宻有如居家由是威恵霑洽奸盜不¶
<pb:KR2k0054_WYG_064-26b>¶
起少帝景平元年卒(㕘舊志本傳)¶
¶
　　杜宏文慧度長子初為員外散騎侍郎父卒就拜¶
振威將軍繼父為交州刺史亦以寬和得衆元嘉¶
四年文帝以廷尉王徽之為刺史宏文被徴時得¶
重疾乃扶病即路至廣州卒遣弟宏猷詣京朝廷¶
甚哀之(㕘舊志本傳)¶
¶
　　檀和之髙平金鄉人元嘉二十年冬為交州刺史¶
留意足民乃更練武㑹林邑王陽邁冦盜不已乃¶
<pb:KR2k0054_WYG_064-27a>¶
以和之為龍驤將軍及振武將軍宗慤伐之和之¶
遣司馬蕭景憲為前鋒克其區粟城乗勝入象浦¶
和之與慤共克林邑陽邁奔竄獲其珍異和之既¶
克逺夷益自謙慎以餘財頒及交廣軍士捷聞召¶
還封雲社縣子以景憲代之(舊志)¶
¶
　　宗慤字元幹南陽人任氣好武隨江夏王義恭鎮¶
廣陵元嘉中伐林邑慤自奮請行乃以為振武將¶
軍隨檀和之進討既克區粟城至象浦陽邁以具¶
<pb:KR2k0054_WYG_064-27b>¶
裝被象来拒慤制獅子形禦之象果驚奔遂克林¶
邑獲珍寳不可勝計慤一毫不取衣櫛蕭然文帝¶
甚嘉之(㕘本傳)¶
¶
　　陳伯紹吴興人泰始四年妖人劉思道作亂進攻¶
廣州殺刺史羊希嶺海大震太守蕭恵徽與戰敗¶
死詔伯紹領西江兵討思道誅之為西江都䕶伯¶
紹以合浦北界夷獠叢居編户乃帥兵二千人獵¶
於北地見二青牛驚走入草逐之不得謂此地當¶
<pb:KR2k0054_WYG_064-28a>¶
有異祥啟立為越州明帝命為交州刺史使經營¶
焉始置百梁龍蘇永寜安昌富昌南流大郡割廣¶
交朱䳒三郡来屬元徽二年以伯紹為刺史督交¶
越二州事始立州鎮穿山為城門以保邊境俗呼¶
青牛城伯紹恵及士民威服里獠民甚徳之及卒¶
民為立祠(㕘舊志)¶
¶
　　劉勔字伯猷彭城上里人仕宋為龍驤將軍先是¶
遣費沈伐陳檀不克仍除勔西江督護鬱林太守¶
<pb:KR2k0054_WYG_064-28b>¶
勔既至率軍進討隨宜翦定大致名馬并獻珊瑚¶
連理樹上甚悅(節本傳)¶
¶
　　齊¶
¶
　　裴昭明河東聞喜人仕齊為祠部通直郎永明三¶
年使魏還遷始安内史郡民龔元宣詭云神人與¶
之玉印玉板書不須筆吹紙便成字自稱龔聖人¶
以此惑衆前後太守敬事之昭明付獄案罪及還¶
貧罄至無宅歴郡皆清勤甞謂人曰人生何事須¶
<pb:KR2k0054_WYG_064-29a>¶
聚蓄一身之外亦復何需子孫若不才我聚彼散¶
若能自立則不如一經故終身不治産業中興二¶
年卒(㕘本傳)¶
¶
　　梁¶
¶
　　栁惲字文暢河東解人仕齊為冠軍將軍入梁除¶
長史兼侍中天監八年持節都督廣交桂越四州¶
諸軍事仁武將軍平越中郎將廣州刺史為政清¶
静吏民懐之(舊志)¶
¶
<pb:KR2k0054_WYG_064-29b>¶
　　裴䆳字深明河東聞喜人歴守盧江廣陵被讒左¶
遷始安太守䆳志欲立功邊陲沈深有思略為政¶
寬明能得士心其勲名後著淮肥間(舊志)¶
¶
　　王琳字子珩㑹稽山隂人元帝素親厚之少好武¶
遂為將帥拜湘州刺史使拒武陵王紀紀平授衡¶
州刺史元帝性多忌以琳所部甚盛又得衆心故¶
出之嶺外都督廣州刺史時友人主書李膺見知¶
於帝琳謂膺曰琳䝉擢拔常欲畢命報國今天下¶
<pb:KR2k0054_WYG_064-30a>¶
未平遷琳嶺外倘有不虞安得効力何不以琳為¶
雍州刺史使鎮武寜為國捍禦警急可赴膺然其¶
言而不敢啓遂率其衆鎮嶺南元帝為魏攻逼徴¶
琳赴援至蒸城聞江陵已陷為帝發喪三軍縞素¶
遣別將侯平攻梁王詧於江陵琳屯兵長沙然已¶
無及矣(舊志)¶
¶
　　王勱字公濟臨沂人恬静清簡未甞以利欲干懐¶
武帝大同末拜冠軍將軍南海太守行廣州府事¶
<pb:KR2k0054_WYG_064-30b>¶
越中饒沃前後守宰例多貪縦勱獨以清白自持¶
政績大著(舊志)¶
¶
　　陳¶
¶
　　章昭達字伯通吴興武康人天嘉元年封欣樂侯¶
髙宗即位進車騎大將軍歐陽紇據嶺南反詔昭¶
達都督衆軍征之紇聞昭達奄至乃出頓洭口聚¶
沙石乗以竹籠置於水柵之外用遏舟艦昭達居¶
其上流裝艦以臨賊柵又令人銜刀濳行水中以¶
<pb:KR2k0054_WYG_064-31a>¶
斫竹籠籠篾皆解因縦大艦突之紇大敗擒之廣¶
州平(節本傳)¶
¶
　　沈恪字子恭吴興武康人梁新渝侯蕭映遷廣州¶
以恪兼府中兵㕘軍常領軍討伐俚峝盧子畧之¶
亂以功除貟外散騎侍郎大建元年以恪都督廣¶
衡交越等十八州諸軍事時章昭達初平歐陽紇¶
兵荒之後所在殘毁恪綏懐安輯被以恩恵嶺表¶
賴之(舊志引廣東通志)¶
¶
<pb:KR2k0054_WYG_064-31b>¶
　　阮卓陳留尉氏人天嘉元年累官晉安王府記室¶
時歐陽紇雖平而交阯夷獠往往相聚為冦卓奉¶
使招慰交阯通日南象郡多金翠珠貝珍怪之産¶
前後使者皆致之惟卓潔身而還衣裝無他人服¶
其亷(舊志引本傳)¶
¶
　　王猛字世雄大建中歴官東衡州刺史加平越中¶
郎將大都督發廣桂等二十州兵討嶺外荒梗所¶
至皆平後主二年詔授鎮南大將軍都督二十四¶
<pb:KR2k0054_WYG_064-32a>¶
州諸軍事尋徙鎮廣州未之鎮而隋師濟江猛總¶
督所部赴援時廣州刺史臨汝侯方慶西衡州刺¶
史衡陽王伯信各觀望不至猛遣別將斬之而發¶
其兵及聞臺城已陷即勒兵縁江拒守又審後主¶
不死乃遣部將辛昉歸欵於隋文帝即詔猛與行¶
軍總管韋洸便留嶺表經畧猛討平山越馳驛奏¶
聞文帝大悅降璽書褒賞尋卒於廣州(節舊志引本傳)¶
¶
　　隋¶
¶
<pb:KR2k0054_WYG_064-32b>¶
　　蘇孝慈扶風人仕周官至工部上大夫入隋累遷¶
工部尚書出為湘州刺史仁夀初遷洪州總管俱¶
有恵政其後桂林山越聚衆為亂詔孝慈為行軍¶
總管擊平之(㕘隋史本傳)¶
¶
　　乞伏慧字令和馬邑鮮卑人仕周官至開府儀同¶
大將軍入隋累遷荆州總管又領潭桂二州總管¶
三十一州諸軍事其俗輕剽慧躬樸素以矯之風¶
化大洽(㕘隋史本傳)¶
¶
<pb:KR2k0054_WYG_064-33a>¶
　　侯莫陳穎字遵道代人少有器量仕周拜昌州刺¶
史入隋為邢州刺史時朝廷以嶺南刺史縣令多¶
貪鄙蠻夷怨叛妙簡清吏以鎮撫之乃徴穎入朝¶
拜桂州總管十七州諸軍事到官大崇恩信民夷¶
悅服谿峝生越多歸附煬帝即位召還而嶺南閩¶
越又多不附復拜南海太守卒於官諡曰定(㕘本傳)¶
周法尚字徳邁汝南安成人初仕陳復歸周及隋¶
平陳以永州總管安集嶺南復轉桂州總管數年¶
<pb:KR2k0054_WYG_064-33b>¶
徵還朝宿衛未幾桂州人李光仕反令法尚往桂¶
州發嶺南兵上柱國王世積出岳州徴嶺北兵俱¶
㑹尹州光仕逆戰擊走之世積所部多遇瘴不能¶
進法尚獨討之捕得其弟光畧光度招降其黨遣¶
兵列陣以當光仕親率竒兵蔽林設伏馳破其柵¶
追斬光仕以功進右光禄大夫(㕘本傳)¶
¶
　　韋洸字世穆京兆杜陵人隋平陳拜江州總管畧¶
定九江豫章高凉女子冼氏率衆迎洸遂至廣州¶
<pb:KR2k0054_WYG_064-34a>¶
說渝州都督王猛下之綏定二十四州嶺表悉平¶
拜廣州總管後討番禺夷王仲宣中流矢卒(㕘本傳)¶
劉方京兆人仕周為上儀同入隋進位大將軍仁¶
夀中交州俚人李佛子作亂據越王故城詔以方¶
為交州道行軍總管統二十七營而進法令嚴肅¶
然仁而愛士論者多稱為良將至都隆嶺遇賊方¶
遣營主宋纂何貴等破之進兵臨佛子先諭以禍¶
福佛子乃降送於京師其有桀黠者恐於後為亂¶
<pb:KR2k0054_WYG_064-34b>¶
皆斬之尋授驩州道行軍總管經略林邑方率大¶
將軍張愻司馬李綱舟師趨北境至海口連戰皆¶
克遂濟區粟進大縁江經馬援銅柱南行八日至¶
其國林邑王梵志棄城走刻石紀功而還然士卒¶
病脚腫死者十四五方亦道病卒(㕘本傳)¶
¶
　　令狐熙字長熙敦煌人累官汴州刺史時嶺南蠻¶
數起為亂乃徴拜桂州總管十七州諸軍事熙至¶
部大宏恩信諸谿峝渠帥相謂曰前總管皆以兵¶
<pb:KR2k0054_WYG_064-35a>¶
威相脅今乃以手教相諭我輩其可違乎於是相¶
率歸附先是長吏坐路梗多不得之官至是悉遣¶
之為建城邑開學校蠻獠感化焉時有甯猛力者¶
在陳時已據南海平陳後文帝因而撫之即拜安¶
州刺史然倨傲恃險未甞㕘謁熙手書諭之申以¶
交分其母有疾復遺以藥猛力感之詣府請謁不¶
敢為非熙以州縣多有同名乃奏改安州為欽州¶
黄州為峯州利州為智州徳州為驩州東寜州為¶
<pb:KR2k0054_WYG_064-35b>¶
融州皆從之㑹有訟其受李佛子賂不即遣入朝¶
以致反者帝怒逮之行至永州憂憤病卒及劉方¶
擒佛子至京乃得白(㕘本傳)¶
¶
　　權武字武子鞏昌人(本傳作天水人)桂州李世賢作亂以¶
行軍總管與大將軍虞慶則共討平之武常以南¶
越邊逺治從其畧務適便宜後坐事除名仁夀中¶
復拜桂州刺史(㕘本傳)¶
¶
　　何稠字桂林西城人開皇中累遷太府丞㑹桂州¶
<pb:KR2k0054_WYG_064-36a>¶
俚李光仕為亂詔稠召募討之稠先遣使招其渠¶
帥峝主莫崇解兵降欵桂州長史王文同械崇詣¶
稠所稠詐宣言曰州縣不能綏養致邊民擾叛非¶
崇之罪命釋之引與共坐從者四人皆設酒食遣¶
之崇大悅歸峝不設備稠至五更掩入其峝悉發¶
俚兵以臨餘賊象州賊帥杜條遼羅州龎靖等相¶
繼降欵分遣梁昵討叛夷羅夀馮暄討賊帥李大¶
檀盡平之承制署首領為州縣官而還衆皆悅服¶
<pb:KR2k0054_WYG_064-36b>¶
欽州刺史甯猛力亦惶懼率衆迎軍請入朝稠以¶
其疾篤示無猜貳遣還約八九月詣京師稠還奏¶
狀其年十月猛力卒上謂稠曰汝前不將猛力来¶
今竟死矣稠曰猛力共臣約假令身死必遣子入¶
侍猛力將終果誡其子長真入朝已而長真至上¶
曰何稠著信蠻夷乃至此以功授開府(本傳)¶
¶
　　慕容三藏燕人開皇中奉詔持節涼州道黜陟大¶
使㑹嶺南酋長王仲宣反圍廣州命副柱國將軍¶
<pb:KR2k0054_WYG_064-37a>¶
韋洸討之洸中流矢卒詔三藏檢校廣州道行軍¶
事賊衆四面攻圍三藏固守月餘以糧少矢盡不¶
可持久乃率驍銳夜出突圍擊之賊衆敗散廣州¶
獲全以功授大將軍(㕘本傳)¶
¶
¶
¶
¶
<pb:KR2k0054_WYG_064-37b>¶
¶
¶
¶
¶
¶
¶
¶
¶
　　廣西通志卷六十三¶
¶
