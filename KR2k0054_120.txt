# -*- mode: mandoku-view -*-
#+TITLE: 廣西通志
#+DATE: 2019-03-29 20:53:18.064617
#+PROPERTY: ID KR2k0054
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 120
<pb:KR2k0054_WYG_120-1a>¶
　　欽定四庫全書¶
¶
　　廣西通志卷一百十九¶
¶
　　藝文¶
¶
　　國朝¶
¶
　　咨¶
¶
　　咨提督㑹勦天河三疃獞蠻移文　李　紱¶
¶
　　為據實詳明懇恩發兵勦除積盜事雍正三年七¶
月初九日據天河縣詳稱卑職到任之日仗憲臺¶
<pb:KR2k0054_WYG_120-1b>¶
威靈即親詣賊巢福禄里一次雖數月以來邑中¶
幸無失盜然從前未結之案哭血縣庭號寃呌苦¶
者曽無虛日卑職披閲呈詞查檢舊案見其寡人¶
之妻孤人之子絶人之宗祀焚人之廬屋荒人之¶
田畆如福禄里等盜真所謂無法無天罪不容於¶
誅者也歴任前令因鑒王令用兵虧空遂相與粉¶
飾䝉蔽以致生死含寃人民逃散村落成墟錢糧¶
無着不知将來作何究竟卑職愚直之性實不能¶
<pb:KR2k0054_WYG_120-2a>¶
隠忍而為此況¶
¶
　　皇上揀選之意憲臺委署之心豈必願其隠忍而為此¶
耶謹将福禄里歴年不結之案彚冊呈覽倘䝉憲¶
臺及時發兵河邑幸甚四鄰幸甚則卑職雖署篆¶
數月亦可以慰士民哀號哭訴之心矣等情到部¶
院據此除詳批仰候另檄行知併候督部院批示¶
繳冊存等因印發外為查天河縣之福禄里頑獞¶
恣行刼殺目無法紀積案如山十餘年於兹矣今¶
<pb:KR2k0054_WYG_120-2b>¶
據該縣詳開又復積有多案抗官藐法不加勦擒¶
則良善受害無已但獞蠻所居山峝險阻應否深¶
入抑或環攻應就近聽貴提督揀選才能将官前¶
往總統臨時酌行如應深入直搗其窠則大兵由¶
慶逺府沿河至牆背村直至巖峝地方擒拿獞賊¶
覃貴翁再進分兵一路東北行至大莫三村擒拿¶
窩藏獞賊覃明将之莫東旺等一路東南行至好¶
里三村擒拿獞賊韋文案等至正西接近宜山之¶
<pb:KR2k0054_WYG_120-3a>¶
長峝古波二村及西北接近宜山之思結隘通峝¶
弱峝古丹等村並須分兵堵禦務令兇獞就縛兵¶
不頓而功速成乃為盡善如以為獞賊所居隘内¶
險阻須環而攻之則當亟乗八月内禾稼未收之¶
際整兵堵隘令其坐困自投盖獞賊所居隘内並¶
屬髙山深谷田地鮮少此輩亦無盖藏蓄積當青¶
黄不接之時易於困絀其田地禾稼俱在隘口之¶
外今堵禦各口賊既不得收斂而我師又可因糧¶
<pb:KR2k0054_WYG_120-3b>¶
於敵若過八月賊稼已收倉箱已實福禄地方周¶
八十餘里林箐竄伏既難捜擒彼糧有餘曠日持¶
久亦難見效如前任王令於五十九年臘月動兵¶
有損無獲前事當鑒不可後時者也為此咨㑹貴¶
提督酌定兵數選任總統指授方畧務於八月進¶
勦為妥至一切供應事宜本部院就近即委慶逺¶
府為監紀官料理其事在行兵勇俱照修仁之役¶
毎名日給口糧米一升進勦者每名賞銀三錢堵¶
<pb:KR2k0054_WYG_120-4a>¶
禦者每名賞銀二錢其有奮勇出力者另加奨賞¶
至於栁慶協及宜山思恩羅城各防汛兵丁恐止¶
堪各隘堵禦之用其進勦正兵應否調動貴提標¶
援勦精兵數百名帶領熟習鎗炮藤牌以壮中權¶
之任仍聽貴提督酌行除一面行委慶逺府監紀¶
外相應咨㑹為此合咨貴提督請煩查照酌覆施¶
行¶
¶
　　催進兵咨　　　　　　　　　　金　鉷¶
¶
<pb:KR2k0054_WYG_120-4b>¶
　　為咨催竭力進兵免致坐費軍糧事照得鄧横以¶
么麽小醜平地一寨以漢土官兵四千餘衆壓臨¶
其地三月之久訖無成功督院飭行文内盡其情¶
態矣今貴鎮節鉞親臨意必號令一新兇頑授首¶
蒿目㨗音跂足以俟再查督院飭行有云既知蠻¶
寨竹密塘深路徑窄小官兵即宜設疑兵伏竒兵¶
出逰兵四面擾亂使賊應接不暇然後進取一路¶
以誘為攻務得地利方可施展漢土官兵四千餘¶
<pb:KR2k0054_WYG_120-5a>¶
員名兵不為單将不為少而賊寨不過三四百户¶
以衆寡論何有不敵乃以無謀無勇致被摧折故¶
惟以請添兵為辭試思以羊腸細路不容兩馬即¶
兵至一萬有何布置等語可見兵不在多惟在善¶
用出其不意掩其不備勢如雷霆疾若風雨即可¶
克也又云當環設大炮以擊之多備火箭以焚之¶
賊寨四外周遭圍困先砍其竹樹踐其田禾諒賊¶
必不敢出一出則勦殺甚易如此十餘日賊不能¶
<pb:KR2k0054_WYG_120-5b>¶
支必将求撫此則萬無可撫者也等語今以大帥¶
親臨尚敢抗拒揆情度理斷不可撫本都院細閲¶
督院來咨覺鄧横形勢賊寨虛實及設竒決勝進¶
戰攻取之法瞭如指掌貴鎮熟悉彼地情形諒不¶
以撫為念惟恐行間将弁臨敵畏縮欲圖草率了¶
局以實從前攻取之難俱未可定希将督院來文¶
諄切曉諭鼔其鋭氣䇿其勇敢俾人人思奮迅速¶
進兵盡為勦滅庶可大振從前摧折之威否則不¶
<pb:KR2k0054_WYG_120-6a>¶
特虛縻軍餉抑使賊夷視我将弁為何如也萬望¶
急速進兵一鼔成功幸勿再延¶
¶
　　檄¶
¶
　　禁土舎土目僭妄檄　　　　　　李　紱¶
¶
　　為嚴禁土舎土目私刻鈐記擅用硃筆事照得各¶
府州縣地方向有委令土舎土目堡目隘目諸名¶
色原以資其巡緝保固村莊近因濫委無良之徒¶
往往委牌未下先置旗傘公然私刻闗防印記行¶
<pb:KR2k0054_WYG_120-6b>¶
票標硃儼同官府横行出入罔知顧忌當此光天¶
化日之下豈容此輩魍魎嚇詐愚民滋事地方殊¶
堪髮指為此牌仰該府官吏文到即将各土舎土¶
目堡目隘目查明有無私印鈐記硃筆僭行官制¶
妄用旗傘等項嚴行禁革毋許衙役容隠其有官¶
吏原經受賄私委交通衙門輙復縱容妄行一有¶
此弊查出定行㕘處凛遵毋違至各土舎土目堡¶
目隘目各名色各府州縣某處原委某人是何名¶
<pb:KR2k0054_WYG_120-7a>¶
姓現在所管何事果否守法某州共有㡬人某係¶
某年舊委某係新委現在曽否有案年嵗多寡住¶
處何地該府官吏逐一查明確實另造一清冊送¶
查務宜詳晰毋得聽書役視為上司牌行故套輙¶
用現在遵照及無憑查造等語驗文混行率覆了¶
事致干咎戾未便須至檄者¶
¶
　　檄拿漢奸牌文　　　　　　　　金　鉷¶
¶
　　為嚴飭查拿漢奸以靖地方事照得土司百姓每¶
<pb:KR2k0054_WYG_120-7b>¶
以報仇刦掠為事動輙擾害村莊皆謂賦性暴悍¶
是以狃於積習今本院細查土屬民人大約愚樸¶
者多安於耕鑿畏見官長者更多又何以屢蹈法¶
網甘受典刑推原其故皆係漢奸使之也粤西土¶
屬為湖廣江西漢奸聚集之藪利欲薫心行同狡¶
獪惟恐地方無事不能施其伎倆於是百計營謀¶
多方唆撥或令拒捕或令抗糧凡有不法之舉盡¶
出漢奸之教誘無知土民不但聽其愚弄而且苛¶
<pb:KR2k0054_WYG_120-8a>¶
斂財物以作謝資及土民拘拿到官按法問罪而¶
漢奸反置身局外刑不及加甚非懲惡之意也今¶
欲靖地方安民生當以查拿漢奸為首務合行通¶
飭嚴拿為此牌仰該司官吏即便速飭南太慶思¶
泗各府嚴飭所屬漢土地方各官遵照凡在土司¶
現有湖廣江西等人居住境内者即查其來由作¶
何事業如屬行踪詭秘㳺手好閒及借些小生業¶
為名而實唆指土愚為種種不法之事者此等漢¶
<pb:KR2k0054_WYG_120-8b>¶
奸速拿解該管地方官訊取確供具報一經審實¶
即照光棍例擬斬立決至民人出入苗地地方各¶
官例有處分倘敢陽奉隂違查拿不力者本院即¶
以溺職題㕘斷不少為寛宥¶
¶
　　委替總統並通飭軍前檄　　　　鄂爾泰¶
¶
　　照得進取鄧横已經半載提數千官兵勦一二蠻¶
寨即不能搗巢犂穴更何難絶食斷援縱出下䇿¶
亦可收功乃遲延至今損兵已多殺賊有限雖據¶
<pb:KR2k0054_WYG_120-9a>¶
稱周圍牆柵已漸次告完翻土填塘已漸次逼近¶
而出入賊寨者不問餽送賊寨者不問甚至暗肆¶
偷刦明來窺探賊每出寨亦不能擒殺兵日在營¶
猶時為擊中似此伎倆能不羞慚凡有肺肝皆應¶
忿激不謂左江鎮别無勝算終望投降及經駁詰¶
則稱托名招安實欲借以擒殺以堂堂官軍不能¶
用正不能用奇而欲誆誘殺降無論為賊覷破計¶
必不成即便計成亦豈男子事而損威失信所闗¶
<pb:KR2k0054_WYG_120-9b>¶
尤鉅又不止為鄧横軍氣日頽賊志愈肆心膽如¶
此掃蕩何期除飛飭左江鎮立速回任聽候㕘處¶
外合行専委右江鎮即便於所屬轄選帶将弁並¶
酌派漢土兵丁星赴鄧横軍前總統一切軍務須¶
先絶賊黨援斷賊糧路敢有私通私餽者審明某¶
寨即先将某寨屠滅毋得姑息亦毋得牽累并明¶
白曉諭附近各寨及各路土兵不許於近賊寨處¶
所往來行走以防遞信倘有故違初犯者插耳逰¶
<pb:KR2k0054_WYG_120-10a>¶
營再犯者梟首示衆其軍中號令有明有暗陣前¶
旗鼔有緩有催務使通知犯者皆依軍法其将弁¶
土司有畏縮觀望不前者立即據實揭報以憑㕘¶
究其鼔勇抒謀誓期滅賊之将弁土司奮不顧身¶
争先殺賊之漢土兵練立即奨賞并分晰呈報至¶
於伏制攻擒並不必拘泥但知活法都是先機矧¶
此么麽有何轉幻惟該鎮毋撼於煩言毋膠乎成¶
見總期滅此朝食勿使更留荄孽庶少振軍威用¶
<pb:KR2k0054_WYG_120-10b>¶
伸¶
¶
　　國憲立撲蠻焰以重邊防在本部院所慮實不為小¶
而為大不在近而在逺以全粤兵力不能除一鄧¶
横此外尚可言耶其熟籌速勦施行¶
¶
　　示¶
¶
　　特申撫綏示　　　　　　　　　麻勒吉¶
¶
　　為特申撫綏之令以培國本以全民命事竊照粤¶
西地瘠民貧山多田少出産有限抛荒甚多當逆¶
<pb:KR2k0054_WYG_120-11a>¶
賊蹂躪之餘值¶
¶
　　王師恢勦之日折徴雖從民便不無醫瘡剜肉之虞¶
禁糴固絶奸商難免金死粟生之歎重以貪官無¶
厭徴米索耗羨之常規猾吏弄權運糧派輓輸之¶
外費又兼負嵎山冦出沒村墟守汛營兵往來民¶
舎有司受牛羊而不求芻牧富家守倉廩而不肯¶
通融以致乏食之民輟耕於隴畔逋糧之户被逮¶
於公庭窮安底止鋌而走險者有之饑則依誰窮¶
<pb:KR2k0054_WYG_120-11b>¶
而致濫者多矣本院耳悉顛連心懐惻隠踵富鄭¶
公之賑榖既廹於庚癸之呼法汲長孺之開倉又¶
苦無三九之積前據該府申詳饑民縁由到院隨¶
批各州縣加意撫綏設法捐賑正以州縣之於民¶
猶父母之於子各子其子則拊循必力各父其父¶
則疾痛易呼也誠慮各屬州縣或甫離兵燹或正¶
在進征百姓之照常樂業者固多而驚魂未定鳩¶
鵠啼饑者亦復不少若不急為撫綏捐賑則嗸嗸¶
<pb:KR2k0054_WYG_120-12a>¶
澤畔之鴻能保其處處安生人人得所乎合行出¶
示為此仰平屬州縣官吏人等知悉凡有地方饑¶
民困苦流離逃竄失業者該州縣當多方撫輯設¶
法補苴務使還歸故土耕種田園目前得免枵腹¶
秋來可望收成以實心行實政毋徒託之空言以¶
人饑為已饑毋僅委之天命本院於此覘該州縣¶
之才能該州縣亦宜積隂徳於㝠㝠之中為子孫¶
長久之計也更有慮者本院責該州縣為清官而¶
<pb:KR2k0054_WYG_120-12b>¶
又責該州縣以捐賑該州縣果能為無米之炊兼¶
工點金煮石之術耶但為民父母自有不費之惠¶
今更為該州縣約畧言之如折徴米石每石免加¶
耗二斗則饑民得二十日之食矣徴收錢糧每兩¶
免加耗二錢則饑民得二十日之鹽菜矣解運給¶
以工食饑民以輸輓為生路矣差催重懲需索饑¶
民以急公為樂輸矣夫役遵上司之派饑民無多¶
取折乾之苦矣催科準由單之條饑民省借支攤¶
<pb:KR2k0054_WYG_120-13a>¶
派之煩矣一姓有餘勸令借貸一族一家有餘勸¶
令借貸一村則饑民不為搶奪矣城兵强買貨物¶
即與城守力懲之則饑民得貿遷之利矣汛兵横¶
行墟集即行弁目大創之則饑民無交易之擾矣¶
塘舖兵丁派索民間供應放卡兵丁擅入民房捜¶
括密行拿緝解院則饑民養無限之脂膏矣營棍¶
奸商嚴禁販榖出境差官過客嚴拒額外取夫則¶
饑民無米價騰貴之憂無意外力役之累矣勿以¶
<pb:KR2k0054_WYG_120-13b>¶
告状為竒貨濫准捜求勿以囹圄為扣頭濫禁取¶
贖則饑民無不貲之浩費矣勿白取猪羊雞鴨宴¶
㑹賔客自供口腹則饑民得滋畜以給饔飱矣勿¶
令家丁朋戚擅在本地買賣則饑民得逐末以活¶
婦子矣禁民間勿多釀酒禁墟市勿私宰牛則饑¶
民有買米之處有耕種之具矣禁逃兵不許入境¶
禁營将不許拿船則饑民不苦於株連且得装載¶
打魚以糊口矣禁男子不得㳺惰禁地棍不得刁¶
<pb:KR2k0054_WYG_120-14a>¶
唆則饑民不致束手待斃無辜拖累矣禁獞猺互¶
相仇殺則饑民知守望相助之義矣禁雜職擅受¶
民詞則饑民省回官銷状之錢矣凡此數條雖未¶
盡地方之利弊該州縣能身體而力行之作吏之¶
良方即救荒之竒䇿也至於大兵雲集勦除逆氛¶
¶
　　朝廷日費萬金　親王将軍總督提督以及都統各¶
鎮将無不櫛風沐雨枕甲荷戈總為奠安殘黎一¶
勞永逸之計今湖南川貴俱奏蕩平區區栁州計¶
<pb:KR2k0054_WYG_120-14b>¶
日一鼔而滅從此休兵息馬與百姓共享昇平只¶
在轉瞬爾百姓當收心樂業挨此目下之苦做箇¶
安分守己良民莫聽奸人狂惑恣意為非圖眼前¶
之衣食蹈入網羅湯火之中搶榖不已繼而刦財¶
刦財不已繼而投賊一入此黨如大桂山冦被我¶
官兵圍住退無生機進皆死路求其忍饑受餓一¶
家父子過個安樂時光有如天上悔之晚矣各宜¶
将本院告示抄録一通朝夕誦讀可以免饑可以¶
<pb:KR2k0054_WYG_120-15a>¶
保命可以苦盡甘來可以民殷¶
¶
　　國富莫以本院為沽名釣譽之言辜負愛惜百姓一¶
片婆心也¶
¶
　　通行社倉告示　　　　　　　　孔毓珣¶
¶
　　為通行社倉積榖先将常平借給以備歉收以濟¶
民食事照得社倉一事最為善政而推原其始必¶
須先将常平倉榖借給量收其息行之久久息榖¶
漸多而常平之榖可以歸還小民又得有備無患¶
<pb:KR2k0054_WYG_120-15b>¶
此誠濟衆救荒之良法本部院統制西粤仰體¶
¶
　　皇上宵旰憂勤刻刻以愛養民生為念敢不細加籌度¶
¶
　　以副¶
¶
　　聖懐今查各州縣所貯常平倉榖每處有六千八千一¶
萬石不等當春耕之時小民需食甚殷如有欲借¶
者即零星借給大縣以二千石為率中縣以一千¶
六百石為率小縣以一千二百石為率秋收之後¶
催取還倉大豐之年毎石還息二斗中熟之年則¶
<pb:KR2k0054_WYG_120-16a>¶
還息一斗如遇歉收則全免其息止還借本設有¶
荒嵗則緩俟下年還本仍全免其息在小民既得¶
倉榖以養生而倉榖又可以易新至息榖盈餘之¶
後歸還常平原借即将此盈餘之榖各該州縣於¶
四鄉設立社倉存貯擇里中之老成殷實者為社¶
長而以稍能㑹計者副之管理借榖出入收息免¶
息概依前法是常平之息轉而為社倉之本歴年¶
愈久積榖愈多倘遇荒嵗據實詳明即動社倉積¶
<pb:KR2k0054_WYG_120-16b>¶
榖賑濟其賑濟用過社倉榖石准其開銷而一方¶
永無饑饉之虞矣合就飭行為此牌仰該司道府¶
官吏遵照來文事理即便轉飭各府州縣於明嵗¶
春耕時為始小民乏食有願借領榖者照大中小¶
州縣所定之數零星借給不得過多亦不得强借¶
其借出之榖必須乾圓潔浄倉斗量足不得短少¶
以及攙和糠粃并縱容里保假揑冒領借畢之日¶
先文開明數目報查至秋收後催取還倉亦照前¶
<pb:KR2k0054_WYG_120-17a>¶
定數目分别收息不許胥役勒索留難收完之日¶
造具清冊倉收申送以便按年稽查此係地方濟¶
民備荒要道事雖創舉若府州縣各官果能仰體¶
我¶
¶
　　皇上已饑已溺惟恐一夫不獲其所之至意殫力奉行¶
則出入俱井井有條自獲成效矣該司道府須嚴¶
行各府屬當思表率之義切飭各州縣詳慎料理¶
務期民無擾累而事有裨益各盡乃職本部院即¶
<pb:KR2k0054_WYG_120-17b>¶
於此定其賢否慎勿悠悠致干未便¶
¶
　　嚴查養蠱以除民患示　　　　　金　鉷¶
¶
　　照得蠱毒殺人最為隠惡¶
¶
　　王法之所不宥天理之所不容向聞嶺南地方多有¶
造畜蠱毒謀財害命之事本都院留心訪查已久¶
務期浄絶根株為爾地方除此隠害兹有平樂縣¶
斬犯陸金旺並犯婦陸妹銀用蠱致死黄金生一¶
案業經審明按律定議復行嚴加研究據伊等供¶
<pb:KR2k0054_WYG_120-18a>¶
出驅避之法及養蠱之家並訪聞各屬有蠱之處¶
除嚴飭密行拿究外示仰闔屬漢土軍民人等知¶
悉遵照後開條約凡有從前養蠱之家即速依限¶
自首滅送蠱鬼免治其罪如違限不首以及該地¶
方官稽查不力或練總人等知情不報日後訪聞¶
或經告發除将養蠱之家照例究擬外併将該地¶
方官㕘處練總人等亦照律嚴加治罪決不姑寛¶
爾等漢土居民及外來之人遵照避蠱之法解蠱¶
<pb:KR2k0054_WYG_120-18b>¶
之方使蠱毒不能為害各宜凜遵勿負本都院諄¶
切勸誡之意所有條約開列於後¶
¶
　　一申明律法¶
¶
　　大清律載凡造畜蠱毒堪以殺人及教令者斬造畜¶
者財産入官妻子及同居家口雖不知情並流二¶
千里安置若以蠱毒毒同居人其被毒之人父母¶
妻妾子孫不知造蠱情者不在流逺之限若里長¶
知而不舉者各杖一百不知者不坐告獲者官給¶
<pb:KR2k0054_WYG_120-19a>¶
賞銀二十兩以上律載用蠱殺人之罪何等森嚴¶
爾等愚民奈何身蹈法網特為申明共知凛畏¶
一開導愚惑訪得養蠱之家世代密𫝊每有女出¶
嫁其母分給蠱蟲並𫝊方法又有本人臨死始将¶
蠱蟲交付親愛子女以為至寳藏畜日久更有滋¶
生蠱仔遺孽漸繁為害日衆總之愚民無知貪愛¶
財物惑於邪術以隂謀毒害為家業以他人性命¶
為生涯間有良心偶發不肯害人蠱蟲無所依養¶
<pb:KR2k0054_WYG_120-19b>¶
将養蠱之人咬蝕以至肌肉黄痩面有青痕甚至¶
親生兒女亦為蠱蟲所吃忍心若此至死不悟殊¶
不知人生天地間男耕女織辛苦力作賺得銀錢¶
子孫享用何等長久何等快活乃䘮盡天良造此¶
惡孽事敗則身遭¶
¶
　　國法死後亦難見閻羅各宜及早回頭慎勿終身迷¶
惑¶
¶
　　一立限自首養蠱之罪律載甚嚴本都院仰體¶
¶
<pb:KR2k0054_WYG_120-20a>¶
　　皇仁不忍不教而殺為爾愚民姑開一條生路自示之¶
後限三個月内凡有家𫝊蠱蟲及係他人分給畜¶
養者将所有蠱蟲數目赴該地方官處儘數首報¶
當堂騐明依法封送永逺斷絶改過自新其從前¶
所犯養蠱之罪詳明寛免如係婦女養蠱其本夫¶
及同居親屬能将養蠱實情及蠱蟲數目代為出¶
首者亦准同自首槩予免罪若抗違不首及首報¶
不盡仍藏匿蠱蟲致被官役查出或經旁人首告¶
<pb:KR2k0054_WYG_120-20b>¶
定行照律治罪身被斬戮妻子逺流後悔無及¶
一設法查拿自示後除准令自首外該地方官一¶
面着落練總保甲亦限三個月内各於所管烟戸¶
實力挨查如有實係養蠱之家向彼陳説利害勸¶
令自首若查有養蠱憑據而狡詞揑頼不肯首報¶
者立即禀明該地方官差拿究治如練總人等藉¶
此挾仇誣報陷害良民經地方官審明即於彼地¶
村鎮處死以為誣陷者戒如果無養蠱之人亦着¶
<pb:KR2k0054_WYG_120-21a>¶
練總保甲出具甘結該地方官加結申報日後事¶
發該管練總保甲及養蠱之隣佑一併治罪¶
一識認之法訪得養蠱之家屋子桌椅俱皆乾浄¶
其養蠱之人臉多黄痩頭面有青痕人到他家便¶
把手插在衣底下或用手去摸頭所用之碗俱有¶
腥氣盖養蠱日久被蠱蟲咬蝕所以頭面黄痩兼¶
有青痕彼所養之蠱蟲常以邪術拘握在掌中不¶
敢輕開又遇見佩帶硃砂紅豆之人蠱蟲不安所¶
<pb:KR2k0054_WYG_120-21b>¶
以将手或插於衣下或摸於頭上急将蠱蟲藏避¶
有此數種留心稽察¶
¶
　　一解救之藥凡一切蠱毒都怕硃砂辰砂黄連紅¶
豆等物(紅豆兒土名水銀子)嗣後有蠱之州縣村莊不拘男¶
婦大小人等令各帶硃砂二三錢紅豆三四個或¶
縫在衣領内或常帶在身邊蠱蟲不敢近身養蠱¶
之人不能為害如鄉村貧民不能買備硃砂者已¶
飭該地方官買備施捨赴司領價爾百姓各自禀¶
<pb:KR2k0054_WYG_120-22a>¶
官討領若前項形迹可疑之家又不肯帶硃砂紅¶
豆者總甲隣佑即宜察訪得實禀報倘有中蠱毒¶
者用硃砂辰砂野芝麻老蒜頭老生姜黄土六様¶
各等分先将一半放口内嚼片時吐出再将一半¶
嚼碎咽下肚内即可不死又據平樂縣練總供稱¶
曽誤吃有蠱人家飯食忽患肚痛曽經醫治先用¶
苦練樹皮枇杷樹根嶺下白薢三月抛根四様各¶
等分煎湯飲下再用烏桕樹根竈上烟煤二様煎¶
<pb:KR2k0054_WYG_120-22b>¶
水飲之待一個時辰吐出雞蛋一塊有血絲纒滿¶
即是蠱毒所變盖因養蠱人家飯食有蠱蟲&KR0946;過¶
毒涎流下誤食即致肚痛服此可救又吃飯用黄¶
銅快子亦可解蠱毒詳細曉諭各宜知悉¶
¶
　　一蠱毒名色查得蠱毒名類甚多各處不一今據¶
陸金旺所供平樂昭平等處有蝦蟇蠱蛇蠱蜈蚣¶
蠱三様甚是利害又有一種巴豆蠱形如巴豆其¶
毒更狠又有一種偷油㜑蠱即名張郎蟲蠱中此¶
<pb:KR2k0054_WYG_120-23a>¶
毒者三五個月纔死又訪得荔波思恩等處有一¶
種油□蠱形如黄蠟装在荷包内下蠱之時掐些¶
放在飯内或㯽榔或烟内下得多者即死少者或¶
十日半月或半年後纔死總之種類甚多俱是謀¶
財害命之物今本都院所訪聞者有此數種曉諭¶
共知用前方藥預防并臨時解救可免蠱毒之害¶
此外若别有蠱毒及解救良方各地方官查明申¶
報以憑一體查禁曉諭¶
¶
<pb:KR2k0054_WYG_120-23b>¶
　　一滅送之方素慣養蠱之人俱有解法送法嗣後¶
凡遇自首及查拿追出蠱蟲當堂騐明即令封固¶
罐内依法逺送深潭以斷蠱毒之根又訪聞有養¶
蠱日久寃繾相纒本人即有悔過之心無奈蠱蟲¶
變幻攢咬遣送不去只得又去害人以養蠱蟲則¶
是養蠱之人亦非盡有殺人之心奈家中𫝊留有¶
此惡物不能斷絶又不敢聲張其情亦覺甚苦所¶
以本都院開以自首之門令其得為良民今将封¶
<pb:KR2k0054_WYG_120-24a>¶
蠱方法及送蠱滅蠱法語刋發該州縣存案倘有¶
本人不能送滅之蠱申報到官自有神明之法斷¶
絶根株為地方永逺除害¶
¶
　　以上各條共宜凛遵該地方官身為民牧豈忍使¶
愚昧者甘蹈刑戮無辜者暗被殘害務宜實力奉¶
行勿得視為迂泛慎之毋忽¶
¶
　　嚴禁唱歌示　　　　　　　　　金　鉷¶
¶
　　為嚴禁唱歌陋俗以廣¶
¶
<pb:KR2k0054_WYG_120-24b>¶
　　聖化事照得夫婦為人倫之始風化之原若男女無别¶
婚姻不正失羞惡之良心昧亷恥之大義則名雖¶
為人實與禽獸何異自歴代以來嶺南諸蠻猺獞¶
皆假託於盤瓠之後不知婚姻媒聘之禮每至春¶
秋之月男女唱歌相悦茍合遂成匹配恬不知恥¶
然在當時苗疆未盡開通聲教有所不及深山窮¶
谷之中習成荒陋之俗彼既以異類自處則亦以¶
異類視之而已今幸恭逢¶
¶
<pb:KR2k0054_WYG_120-25a>¶
　　聖天子在上教化興行無逺弗屆粤西各屬土民並猺¶
獞人等喁喁向風漸知禮義其猺人子弟就學讀¶
書通言語識文字者往往不乏是可進於衣冠之¶
列以昭¶
¶
　　盛朝徳化之隆為從古所未有本都院撫粤以來素聞¶
向有唱歌之習屢經示禁并諭地方官勤宣教化¶
廣為諭曉務去此淫亂之風共臻禮義之化近年¶
亦已稍減仍有未能盡除者固土人之舊習相沿¶
<pb:KR2k0054_WYG_120-25b>¶
亦由地方各官不以禮義亷恥實力化誨之故也¶
合行通飭嚴禁為此示仰撫屬漢土民苗人等知¶
悉嗣後男女長大應當婚嫁之時必須父母為之¶
主婚擇配㝷媒説合遵例不用財禮繁文只照依¶
本處土俗禮物先期聘定或男家迎娶成親或女¶
家招壻入贅聽從其便不許仍蹈陋習縱容男女¶
羣聚唱歌私相茍合以養亷恥之心以成風俗之¶
美凡各鄉峝村寨俱有總目頭人該地方漢土各¶
<pb:KR2k0054_WYG_120-26a>¶
官於宣講¶
¶
　　上諭之期𫝊集頭目明切開導令其轉相訓誡務使家¶
喻户曉知人之所以為人者在此禮義亷恥之防¶
人而無恥即同禽獸土人雖愚必無有甘為禽獸¶
者良由化導不週陷於無知故爾仍沿土俗今再¶
申明禁令自必各為其子女早為擇配而唱歌之¶
風可息蠻鄉僻壤均沐浴¶
¶
　　聖化矣倘曉諭既遍之後仍有不遵者定将唱歌地方¶
<pb:KR2k0054_WYG_120-26b>¶
之總目頭人并查男女之父兄一併責懲而漢土¶
各屬官員之盡職與否亦於此區别矣¶
¶
　　定三都告示　　　　　　　　　金　鉷¶
¶
　　為曉諭事照得本院奉¶
¶
　　命巡撫是方以除暴安良為先盖兇暴不除良善不能¶
¶
　　安枕我¶
¶
　　皇上至仁丕冒威徳逺孚雖四海九州之外悉貢悉臣¶
豈容郡縣之近奸民抗背妄行查得馬平縣三四¶
<pb:KR2k0054_WYG_120-27a>¶
都地方首惡韋光夏黎村首惡扶溜龍村首惡法¶
鑒等不畏王法不納錢糧刦人財物搶人牛畜官¶
府𫝊喚輙敢藏匿不出附近村堡盡受爾等之害¶
本都院何難發兵進勦盡殺爾等以快此方百姓¶
積憤以彰¶
¶
　　朝廷大法但念爾等夥黨雖多其中實在為惡者不¶
過光夏扶溜法鑒扶思扶勇數人其餘皆為迫服¶
脅從之輩爾等從前作惡始則狂妄無知繼則怕¶
<pb:KR2k0054_WYG_120-27b>¶
拿怕捉漸至恃頑梗化安知爾等不有悔心若遽¶
發兵進勦未曽諄切開導近乎不敎而殺本都院¶
心有不忍即如來賔縣之韋學祖石良玉等向來¶
糾衆作惡擾害地方一經設法查拿俱皆俯首就¶
縛現在身寄囹圄按法定罪雖有追悔之心此時¶
已罹法網諒難保全身命又如上林縣六便村樊¶
匡料父子同惡相濟惟以搶掠為事有羽翼可恃¶
有險阻可憑拒捕抗官目無¶
¶
<pb:KR2k0054_WYG_120-28a>¶
　　國法經本都院㑹同督部院提督遣兵進勦盡行殄¶
滅又如西隆州八達寨顔光色等惡貫滿盈尚不¶
自悔恃險逞强公然拒敵及經調遣漢土官兵分¶
路進勦該犯等身首異處妻子為戮此皆爾等所¶
共知共聞者今爾等自為度量地勢何如六便村¶
與八達寨之險羽黨何如樊李王與顔光色之兇¶
若不趂早悔悟一旦調兵遣将長驅直入無異几¶
上肉籠中鳥耳豈不可虞豈不可怕誰無父母妻¶
<pb:KR2k0054_WYG_120-28b>¶
子到得此時實有父子不相救妻孥不能顧者則¶
又可憐則又可慘爾等同為天地間人類豈果無¶
知覺本都院查訪得二三四等都俱係馬平縣地¶
方每年錢糧自應在馬平縣完納獨三都光夏等¶
巧計行賄逃避正賦在遷江既非管轄而馬平又¶
無額徴幾致三都地方不歸州縣管束是皆爾等¶
之智巧詭秘如此獨不思尺土莫非¶
¶
　　皇上版圖豈有不納正賦據占數十里之膏腴而得長¶
¶
<pb:KR2k0054_WYG_120-29a>¶
　　久無事者獨不思一民莫非¶
¶
　　皇上赤子豈有不服王化抗違官長殺人拒捕而得免¶
於誅戮者本都院為民父母豈能姑容爾等以長¶
奸惡之風以貽善良之害況爾等為賊既畏官府¶
擒拿又畏對頭報仇辛辛苦苦擔驚受怕縱能搶¶
奪偷竊未必豐衣足食縱能一時冒險而稱快未¶
必平日捫心而自安為賊滋味爾等嘗過多時有¶
何好處亦思終何了局本都院仰體¶
¶
<pb:KR2k0054_WYG_120-29b>¶
　　皇上如天好生之心愛養黎元不使一物失所之意為¶
此諄切曉諭開爾等一條生路全爾等一方生靈¶
爾等宜及早思量無負本都院一片好心無疑本¶
都院有半句誑語示到限一月之内悉赴該管地¶
方官衙門自行投首聴候本都院分别開釋各為¶
良民即使為首之人有應得之罪其妻孥子女必¶
能邀免至於廹服脅從之輩當初本係無辜今既¶
投首自然槩行寛免即或首惡心多疑慮不敢到¶
<pb:KR2k0054_WYG_120-30a>¶
官如同案之人有能将首惡拿獲解官者本都院¶
不惟寛免其罪而且另行賞給如案外之人将首¶
惡挐獲解官者本都院從優給賞即如八達寨顔¶
光色案内有夥賊抱鈕抱金向為光色羽黨罪不¶
容誅後悔罪自新謀殺光色光東到案之後並不¶
追問抱鈕等前罪此現在保全身命之榜様也若¶
過期不首則是本都院雖憐憫爾等欲開爾等生¶
路無奈爾等怙惡不悛是必自要尋死不然則是¶
<pb:KR2k0054_WYG_120-30b>¶
爾等頑蠢無知不可化誨者不然則是爾等藐視¶
法紀目無官長者夫藐視法紀目無官長與頑蠢¶
無知不可化誨者皆可殺本都院言已竭矣心已¶
盡矣惟有咨商督部院提督調遣官兵尅期進勦¶
四面攻圍¶
¶
　　天戈所到不分玉石立成虀粉此時雖有好人亦有口¶
不及辯本都院雖有好心必不能救爾等也¶
¶
　　定通道鎮示　　　　　　　　　金　鉷¶
¶
<pb:KR2k0054_WYG_120-31a>¶
　　照得羅城縣通道鎮地方險僻猺獞雜處最易蔵¶
奸現在奉¶
¶
　　㫖設兵防守盖造營房久駐其地諒爾等必不敢復踞¶
巢穴公然抗違自速其死今據該縣禀稱估修營¶
房惟恐一面興工一面被爾等阻撓必須先事翦¶
除然後興工此皆爾等從前曽經為匪惡名彰著¶
雖近年以來頗知¶
¶
　　王法並未有刦牛挐人靴禁之事似乎改惡從善悔過¶
<pb:KR2k0054_WYG_120-31b>¶
自新矣然人究未肯信良由未嘗洗白賊名之故¶
又從前地方官並未懇切開導勸諭則爾等雖欲¶
改惡從善悔過自新實無一條活路出來洗白之¶
故此爾等之心事本都院早已知之況實在為惡¶
如潘志亮韋朝相已經挐獲外其餘不過黄光直¶
韋社土韋社計韋扶赧梁老五梁老六數人又訪¶
得黄光直尚識㡬字正宜及早洗心悛改可免刑¶
法且爾等惡蹟已隔多年自本都院到任以來未¶
<pb:KR2k0054_WYG_120-32a>¶
曽見爾等為惡為此特行懇切勸諭冀爾等悔悟¶
猛力自新限示到三日内速赴該地方官衙門投¶
首聽候本都院分别開釋各為良民大凡做事須¶
要到底惟做賊不可到底即如八達寨之顔光色¶
六便村之樊李王久經勦滅近日之鄧横等寨現¶
在征勦此做賊到底之榜様也又如三都之韋光¶
夏等本都院諭到彼即自行投首今寛免其罪安¶
然得為良民此做賊不到底之榜様也爾等所共¶
<pb:KR2k0054_WYG_120-32b>¶
知共聞者爾等宜及早思量速聽本都院一畨良¶
言深信本都院一片好意勿復怙惡自干法網況¶
通道鎮地方千里村庄居民老幼以及婦女不下¶
數千餘家皆係無罪好百姓若因爾等五六人不¶
肯改惡從善以致官兵進勦不分好歹盡行殺戮¶
則此數千餘家好百姓之性命係爾等五六人害¶
之是爾等五六人實為數千餘家人之寃仇恐通¶
鎮之民亦必不肯饒爾等也今本都院與通鎮衆¶
<pb:KR2k0054_WYG_120-33a>¶
百姓約如黄光直等三日後不行投首許該村民¶
無論案外案内擒挐黄光直韋扶赧梁老五等到¶
官本都院重行賞給如半月之内並無擒挐之人¶
則通道村民胥不知有¶
¶
　　王法不聽本都院勸諭矣本都院立即發兵盡行勦滅¶
¶
　　無悔¶
¶
　　嚴鄉練示　　　　　　　　　　元展成¶
¶
　　為嚴鄉練之選以裨政教以善風俗事照得鄉練¶
<pb:KR2k0054_WYG_120-33b>¶
之設為一甲之領袖作愚氓之眉目凡有盜賊發¶
覺必於鄉練究其踪争訟曲直必於鄉練徴其實¶
以化民伏暴之權而分寄於村民里老即周禮閭¶
師里長之遺制非茍然也故必擇言行足以服人¶
强幹足以任事者為之則一里中有互相争鬬者¶
彼必曉以利害使之安分守法有突遭强竊者彼¶
必密加躧訪使之不能潛蔵假令一里如是各里¶
皆然總諸里而計之闔州闔縣皆然仁讓成風夜¶
<pb:KR2k0054_WYG_120-34a>¶
不閉户為牧令者不於此收政簡刑清之效乎乃¶
近來有司不講求為治之要視區區鄉練不過以¶
卑賤之民充奔走之役罔察其居心之邪正罔論¶
其才力之短長或憑庸劣紳衿一紙公呈或據奸¶
貪胥役同聲稱許漫無選擇隨手票簽所任非人¶
百弊叢起愚懦者為衆人所狎侮言不見信行必¶
見阻遇有盜賊不能協助捕役緝挐奸邪者往往¶
妄作威福魚肉小民見事生風唆詞挑訟甚有遂¶
<pb:KR2k0054_WYG_120-34b>¶
其所欲即實在盜賊亦故縱脱逃心所素嗔即守¶
分良民亦妄行誣陷者比比皆是本司莅任半載¶
確有見聞揆厥由來非蚩蚩鄉練之罪而該地方¶
官不知鄉練之設實有闗於政治平日漫不留心¶
之罪也合行通飭為此牌仰該府州縣官吏一體¶
遵照牌内事理各宜實心查察現在鄉練之不堪¶
任者盡行革退務選言行足以服人强幹足以任¶
事者充當且每月必嚴加考騐如果能努力奉公¶
<pb:KR2k0054_WYG_120-35a>¶
使該里甲無兇暴之民亦無盜賊之患地方官宜¶
加奨賞以示鼔舞若作奸犯科背公狥利宜立拏¶
重處以示儆戒仍於年終造具清冊註明各鄉練¶
姓名住居及一年内賞罰有無字様並更換縁由¶
呈報本司以憑查騐倘視為具文奉行不力一經¶
查訪必行揭㕘¶
¶
　　詳文¶
¶
　　詳革博白陋規各欵　　　　　　吕猶龍¶
¶
<pb:KR2k0054_WYG_120-35b>¶
　　竊照粤西天末地瘠民貧兼之瘴雨蠻烟官斯土¶
者率多因循舊習茍且成規獨不思普天率土莫¶
非王臣凡一飲一啜皆係民膏民脂居官一日即¶
有一日之責任豈可繫身家於分内置民隠於膜¶
外哉卑職兼攝博篆留心體訪稔悉民艱擇其萬¶
不可緩急當革除者臚列於後仰懇批允鐫石永¶
禁¶
¶
　　一現辦宜盡革也博邑陋例通縣按米分作十排¶
<pb:KR2k0054_WYG_120-36a>¶
每年一排輪當現役無論米數多寡每米一石繳¶
銀四兩名曰公務後至加作兩排協當名色民不¶
堪命矣即就本年而言應值五排輪役總計共米¶
七百八十七石有零内除紳衿優免一百餘石外¶
尚餘米六百八十餘石該繳銀一千八百餘兩内¶
實用解糧水脚等項五百餘兩其餘皆作交接禮¶
數及答應往來差使今各臺俱屬清亷仁愛而奉¶
差各役亦遵功令不敢需索則此項餘銀開銷何¶
<pb:KR2k0054_WYG_120-36b>¶
地若以兩排計算每年可得五六千金敢請将解¶
糧水脚必需實數歸於正項隨納或令里民自解¶
其餘浮數盡行禁革¶
¶
　　一鹽餉宜定額也粤西鹽政率皆官徴自顧考成¶
如拘成例招商銷引不但官受㕘罰併¶
¶
　　國課必不能完即如博邑兩載乏商引鹽未拆業将¶
前令題㕘在案卑職署事屢遵揭示招募皆以兩¶
年積逋未清畏不敢認而博邑紳民又謂地近髙¶
<pb:KR2k0054_WYG_120-37a>¶
亷鹽價頗賤現在食鹽每觔不過伍釐陸釐若一¶
招商定照部例毎觔須價一分七釐再加運費商¶
本則非分九二分難足埠用紛紛具状公舉上商¶
願助完拆兩年引餉查博邑東西兩餉額引七十¶
四道五分奉文一引改作十引計小引七百四十¶
五道共該餉銀九百一十三兩有零總計拆引領¶
票水脚解費以及諸項規例不過一千二三百兩¶
足供料理前經派至三千民力㡬何敢請酌賜批¶
<pb:KR2k0054_WYG_120-37b>¶
定餘派革除¶
¶
　　一銅觔加派宜減也每年部文取解本色銅觔按¶
縣分之大小隨米均派博白應解黄銅五百八十¶
二觔該照米均派貼解費銀五十八兩二錢前經¶
加派五百兩㡬至十倍自卑職到任亦經照前憲¶
均定數目派解矣竊恐法久弊生敢請批定¶
一東墟墟税宜革也博邑向有□木沙河江灘三¶
處小税年例額解藩庫税銀一百二十兩因遭兵¶
<pb:KR2k0054_WYG_120-38a>¶
燧之後江灘居民逃散墟場已廢正額不敷經歴¶
任将龍潭隂橋兩處小墟收補而東墟附近縣城¶
雖屬富庶逢墟不過本地鄉民抱布貿絲以無易¶
有亦被編入抽收之列敢請批准永行示禁¶
一年終墟租宜革也博邑地方遼濶各村俱有墟¶
場歴任於年終責令村長每處收銀四五兩不等¶
名曰墟租不必起解留作私囊雖為數無多率皆¶
民力敢請批定¶
¶
<pb:KR2k0054_WYG_120-38b>¶
　　一牌脚費宜革也博邑陋規凡遇一事不拘大小¶
差票俱有牌脚使費通邑三十三圖一差管催新¶
糧凡有舊欠将完新糧将徴之際户房送票即搭¶
差役姓名批准後每票一張繳銀五六兩十數兩¶
不等官得一倍於役役索十倍於民上下相沿其¶
來久矣卑職亦經示革敢請批准¶
¶
　　一換票規例宜除也博邑設有㑹總練總鄉長狼¶
總等輩名曰頭人例給照票約束地方凡遇新官¶
<pb:KR2k0054_WYG_120-39a>¶
到任呈繳舊票請換新牌例送承管銀六兩八兩¶
以及十二兩不等率以為舊例如此試思此輩窮¶
役此銀從何而來要亦派之里民耳敢請革除庶¶
免假公濟私之擾¶
¶
　　以上七欵早革一日則民受一日之賜民省一分¶
則多完一分之餉酬¶
¶
　　國必先裕民裕民必先削已此卑職微吏之愚忠伏¶
乞憲慈察照准行其惠澤所濡非特羣黎一時一¶
<pb:KR2k0054_WYG_120-39b>¶
世已也¶
¶
　　疏通錢法詳文　　　　　　　　元展成¶
¶
　　為疏通錢法以籌¶
¶
　　國計以利民生事竊以制錢為¶
¶
　　國家之寳利於流通查粤西僻在邊隅夷多漢少所¶
用之錢種種各異除制錢外並用舊鑄京墩及青¶
銅桂字黄銅古字紅銅廣字黒銅雜字諸廢錢積¶
習相沿屢禁莫改近奉督憲撥運雲南省所鑄制¶
<pb:KR2k0054_WYG_120-40a>¶
錢搭放粤西通省兵餉無非欲制錢流行遍布法¶
至善也惟是毎制錢一千定價銀一兩及發給兵¶
丁轉易於商民則非一千一二百文不能易銀一¶
兩所以然者雜錢行使既久市井愚氓山村猺獞¶
止知雜錢之便争相兌換其價日増而制錢尚未¶
流通其價日減現在滇省制錢源源轉輸粤西藩¶
庫陳陳堆積兵丁不免虧折之苦搭放亦有扞格¶
之憂茍不即為變通恐非所以籌¶
¶
<pb:KR2k0054_WYG_120-40b>¶
　　國計而利民生也為此合行詳請於本年徴收耗羨¶
或銀或錢聽民輸納後此徵收地丁錢糧多者仍¶
納銀兩若由㡬分以至二錢以内者准其持制錢¶
交納其火耗以按銀數加收至於徴收之制錢或¶
全解藩庫或留於該府州縣就近搭放兵餉又在¶
因地制宜難於執一如此則凡有錢糧者皆以納¶
制錢為便莫不重視制錢而雜錢漸為無用之物¶
即市井奸商平日販雜錢以射利者民間既不兊¶
<pb:KR2k0054_WYG_120-41a>¶
換亦将廢然自阻不用别行嚴禁而雜錢必日散¶
月消且以貯庫之制錢放之於兵兵得以交易而¶
布之於民民得以完賦而仍輸之於官上下流通¶
循環不滯兵民共頼交易無窮不獨可以疏通於¶
一時似亦可以推行於永久矣¶
¶
　　酌議三巢龍門事宜詳文　　　　徐嘉賔¶
¶
　　竊照慶逺一郡屬在萬山之中民居其一二&KR2628;𦍕¶
狑狪猺獞六種苗蠻居其七八古之所稱狪蠻即¶
<pb:KR2k0054_WYG_120-41b>¶
其地也苗族獷悍尋仇搆釁野性好殺最稱難治¶
而宜山縣屬南北西三巢龍門司與附近府城之¶
清潭南鄉河池州屬之平林一里思恩縣屬之都¶
亮鄉天河縣屬之福禄里皆强横不法較他處為¶
尤甚今福禄里自卑府到任捐費千金設法購線¶
調撥土兵擒獲元兇莫東旺父子同黨十數餘人¶
又将清南四里詳歸宜山縣縣丞管理均䝉具¶
¶
　　題輯寜兩載有餘即平林都亮三巢龍門一帶惡黨¶
<pb:KR2k0054_WYG_120-42a>¶
亦知斂跡不敢復肆刦奪但三巢龍門平林都亮¶
綿亘二百餘里三巢與龍門山勢險惡易於藏奸¶
䝉憲明鑒萬里檄飭嗣後三巢殺擄案件責令南¶
丹東蘭那地三土州土兵合力擒捕又據徳勝鎮¶
士民公稱三土州住居窵逺與其協緝於事後何¶
如預防於事先請照宏治年間将三巢分𨽻南丹¶
那地東蘭三土州調撥土兵把守要隘查給兵田¶
以土治土之例竟令三土州照依分定地方撥兵¶
<pb:KR2k0054_WYG_120-42b>¶
駐防等情隨查三巢距三土州果屬窵逺離徳勝¶
鎮二十餘里遇有殺擄之事飭令撥兵擒捕各該¶
土州敢不遵依但蠻獞狡猾事發調撥土兵未免¶
曠日持久兵至該村則相率遁逃兵退之後仍聚¶
為害合毋仰請竟令南丹州調撥土兵一百名東¶
蘭州調撥土兵一百名那地州調撥土兵一百名¶
委員踏勘形勢在於要隘處所分佈駐劄比照官¶
兵貼防之例一年更換遴選謹慎頭目帶領聽本¶
<pb:KR2k0054_WYG_120-43a>¶
府同知并徳勝鎮巡檢調遣巡防専管彈壓督緝¶
首惡蠻黨一有警息立刻應援不待犂庭掃穴而¶
附近之平林都亮亦可攝服其心兇黨自消至於¶
明季兵田迄今百十餘年或經報墾或經荒廢難¶
以稽查且恐滋事查土兵土司原係給有兵田再¶
於駐劄之所撥給山地自行墾種幫補飯食似屬¶
兩便徳勝巡檢實為要缺原設弓兵八名不足以¶
資巡查懇請添設三十二名以足四十名之數庶¶
<pb:KR2k0054_WYG_120-43b>¶
㡬巡查無悮盖添兵則糧餉費多添役則工食有¶
限而捍禦皆有裨益者也又龍門司地方與三巢¶
永順土司接界亦係宜山縣管轄白牙馬欄古東¶
古栗楓木十字等村苗獞恃險負固盤踞作奸勾¶
結為非不可勝指從前設有土舍彈壓地方催收¶
錢糧今土舎鄧印綬懦弱不能緝挐賊盜請将印¶
綬改為土目添設巡檢一員帶領弓兵四十名徴¶
收錢糧外委一員帶兵二十名兼同巡檢督率土¶
<pb:KR2k0054_WYG_120-44a>¶
目分遣土兵巡查地方如遇賊黨構釁不法即便¶
擒捕解縣究處而苗蠻不致有勾結為非之虞矣¶
同知衙署現在委令宜山縣㑹同經歴司估計俟¶
估定之日移往徳勝地方建造其龍門司巡檢印¶
信懇請鑄給其衙署營房應請一併估計動支公¶
項建造其兵丁在於協標抽撥分防又徳勝司添¶
設弓兵三十二名新添龍門司巡檢一員應設皂¶
𨽻二名馬夫一名及弓兵四十名每名每月賞給¶
<pb:KR2k0054_WYG_120-44b>¶
工食銀五錢併俸銀均請比照南丹那地二土州¶
州同州判俸工之例在於通省缺俸項下支給是¶
否伏祈憲臺察核¶
¶
¶
¶
¶
¶
　　廣西通志卷一百十九¶
¶
