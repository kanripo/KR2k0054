# -*- mode: mandoku-view -*-
#+TITLE: 廣西通志
#+DATE: 2019-03-29 20:53:15.980126
#+PROPERTY: ID KR2k0054
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 114
<pb:KR2k0054_WYG_114-1a>¶
　　欽定四庫全書¶
¶
　　廣西通志卷一百十三¶
¶
　　藝文¶
¶
　　國朝¶
¶
　　疏¶
¶
　　備述全粤情實疏(康熙二十一年)　郝　浴¶
¶
　　皇上坐照萬方雖省有逺近大小總期各就情實以維¶
萬方之安粤省窮荒天下所聞然臣非身到亦難¶
<pb:KR2k0054_WYG_114-1b>¶
懸知其詳今請為¶
¶
　　皇上一備陳之湖南沃野而入粤忽成山瘠廣東資海¶
而粵西盡為所隔其周圍類多兇頑土屬内無所¶
産外無所資其山則純石叠成率與堪輿相背毫¶
無秀潤長養之宜其水則斗閘逆上仍用馬援舊¶
法全無安瀾易運之便且接連交阯逼近安南苖¶
獠猺獞回旋連絡如蜂窩䑕穴又有一種土類雜¶
居民落或獞七民三或獞八民二是皆前代惡其¶
<pb:KR2k0054_WYG_114-2a>¶
頑悍强立郡縣治以流官漢法實則喜人怒獸如¶
唐臣韓愈所云不可以人理治之者也至於民皆¶
冦殘田多久荒武皆勞苦兵間而難於輯伍文皆¶
外委雜流而難於自立有司舉事則法廢而病民¶
守法則事廢而悮軍又當嵗辦而苦嵗荒衙役蓬¶
跣官吏草率合而計之未免生氣尚待蘇息而殘¶
疆急須綏定也臣察此情實容次第分佈條理將¶
我¶
¶
<pb:KR2k0054_WYG_114-2b>¶
　　朝四十年來之章程及¶
¶
　　皇上萬里懐柔之¶
¶
　　聖心一一昭揭先使稍稍有一規模而後從事其全省¶
兵馬錢糧或應裁省或應分撥俱察照此意詳行¶
臣因是又總論滇黔廣閩數十年内之情形從前¶
如漢䇿捐三郡使自治嗣後如唐法盡擒此䟦扈¶
以還國又單論廣西用人之事始則鞭策無籍之¶
人以署事而足兵¶
¶
<pb:KR2k0054_WYG_114-3a>¶
　　天威已伸今惟慎補部選之人以實授而安民¶
¶
　　皇仁再布是真我¶
¶
　　皇上百勝萬全之廟算而¶
¶
　　大聖人手定太平之神機也臣既身到目擊應備述其¶
¶
　　全局從實報¶
¶
　　聞¶
¶
　　敬陳調劑粤西戎務四策疏(康熙二十二年)郝　浴¶
¶
　　竊照粤西自用兵以來各路宿兵彈壓類有添設¶
<pb:KR2k0054_WYG_114-3b>¶
今滇南已定節餉裁兵以蘇息天下自是¶
¶
　　廟謨成算但粤西為廣東湖南樞紐雲貴交南門户狼¶
猺獞獠諸蠻絲牽蔓引必須一一截制兵又不可¶
不防餉又不可不節至於㑹計通省錢糧之數尚¶
不敷兵餉之數惟清汰馬政足釐無用以資有用¶
酌防要害雖似裁兵而實裕兵臣謹調劑四策備¶
列情形為我¶
¶
　　皇上陳之¶
¶
<pb:KR2k0054_WYG_114-4a>¶
　　一虛糜之馬宜汰也察粤西鳥道猿蹊馬戰不及¶
步戰且瘴水雀毒養馬十斃八九縱使斃後即補¶
奚堪補後又斃保無馬去糧存之弊乎且窮兵病¶
馬雖藥料兼資難保腸黄立倒是有馬之名無馬¶
之實有馬之費無馬之用也宜分别清汰如撫標¶
提標原設馬二步八酌裁其半改為馬一步九臣¶
與提臣時加省察豢養分駐重地以資驅遣其各¶
城守營原設馬一步九馬不成羣亦難突陳今裁¶
<pb:KR2k0054_WYG_114-4b>¶
馬全改為步其原兵仍食戰糧此外通省各官原¶
設有自備之馬仍從其便只此清汰馬弊可約省¶
嵗須料草乾銀三萬餘兩亦足以濟本省兵餉之¶
所不足也¶
¶
　　一添設之兵宜裁也當粤西用兵之際不得已而¶
議添今節餉之際不得已而議裁查各鎮營有照¶
康熙十一年原額而今不足者不必議增外有新¶
設之兵宜裁者如撫蠻滅㓂將軍標兵五千内除¶
<pb:KR2k0054_WYG_114-5a>¶
另議挑選一千名𨽻臣標統轄外尚有四千名水¶
師營一千名懐集營五百名昭平營二百九十六¶
名富川營二百九十六名此皆新設宜裁者也有¶
照康熙十一年經制之外而今添設亦宜裁者如¶
桂林城守營原係十一年以前設立額兵五百而¶
今増添七百賀縣營原額兵三百九十六名而今¶
増添一百零四名此皆於經制外添設宜裁者也¶
查富賀兩縣接壤今富川營既裁應將賀縣營改¶
<pb:KR2k0054_WYG_114-5b>¶
為富賀營將額兵分防兩縣但各兵大半他省之¶
人當改散之時宜量給以兩個月餉銀資其歸農¶
路費以安其心庶不致流落嘯聚抑或容臣與提¶
臣選其精銳汰其老弱以漸消磨簡其精練據實¶
造册報部只此裁汰冗兵可約省嵗餉數萬亦足¶
濟本省兵餉之所不足也¶
¶
　　一要害之設防宜酌也竊見前代韓雍王守仁等¶
用兵於兩江藤田之間動調土漢兵一二十萬需¶
<pb:KR2k0054_WYG_114-6a>¶
餉無算當時峽賊率皆獞類馴至巨魁其始都緣¶
要害無備未遏其萌所致今滇逆已平冗兵應汰¶
苐兩江之間地方遼濶固不能在在設防然其間¶
有要害之處如鎮安土府設有漢官通判知事二¶
員查該府在土司中井竈民風頗異不毛雖設有¶
鎮安營額兵二百九十名然汛廣兵單近則沈紹¶
基韋之煌襲城殺官見在用兵撲剿應改設遊擊¶
一員領兵五百名庶資彈壓又泗城土府是土司¶
<pb:KR2k0054_WYG_114-6b>¶
中之巨擘界連滇黔土屬路通安南髙平見今莫¶
元清之弟莫敬光擕帶民人家口奔處其地應設¶
副將一員帶兵一千名即調平樂營官兵酌量於¶
泗城西隆西林並歸順上下凍等州佈置亦可以¶
為鎮安之聲援又土田州因係安籠門戸近於各¶
處抽調官兵八百名防守今當撤兵仍應酌留守¶
備一員仍須調兵防禦如是則土司盡有鈐束至¶
於龍憑馗纛二營係控禦安南鎻鑰每處僅設兵¶
<pb:KR2k0054_WYG_114-7a>¶
一百九十三名殊為單弱應酌量每處増置三百¶
名庶可資其捍衛其梧州一府居兩廣之中扼三¶
江之要設有官兵一千名應留五百名守䕶䇿應¶
應調五百名直抵潯南一帶設立哨船汛防河道¶
此為全省之襟喉各府之脈絡最為喫𦂳且猺獞¶
蜑賊往往沿河截刼調此五百名使河路清寧庶¶
㡬疏商裕課以上應設應増約計官兵不過二千¶
餘名又即於見在經制内抽調並非額外加添而¶
<pb:KR2k0054_WYG_114-7b>¶
土屬永得帖服邊闗總有把握粤西全局隠然巨¶
鎮¶
¶
　　一撫提之精銳宜簡也昔孫延齡叛時撫臣束手¶
皆因撫標兵裁空拳禦㓂查撫標之裁當日因每¶
省設立總督今各省既無總督則撫標之設㫁難¶
議減且粤西情形已經臣於備述情形疏内¶
¶
　　奏明是撫提二標同為百粤之樞機鄰省之控制不¶
惟居重馭輕兼可長慮却顧粤西通省除栁慶二¶
<pb:KR2k0054_WYG_114-8a>¶
府屬有提臣就近酌量分防外省城根本重地其¶
撫標兵三千名除周圍接壤州縣四路佈塘以疏¶
通聲勢外其留守待遣之兵有限擬將援剿營應¶
裁之内精拔驍健並器甲堅完之兵一千名即以¶
副將温紹賢統𨽻臣標以資驅策俟一二年允成¶
泰山四維之勢再議抽減以安熙恬今既以援勦¶
標兵一千名調𨽻臣標則於臣標量調數百名駐¶
防平樂仍聽臣驅策則是提標撫標均係通省之¶
<pb:KR2k0054_WYG_114-8b>¶
重鎮外以控制羣蠻内以密藏天險萬難别議裁¶
減者惟宜簡練士卒不使虛冐綢繆防䕶庶㡬奠¶
安此則臣與提臣之職分也此四策者汰馬裁兵¶
所以節餉設防選銳所以固圉從此以通省地丁¶
鹽課闗税錢糧還養通省經制官兵則缺撥無多¶
可以紓司農之籌畫而經營預備或偶助司馬之¶
韜鈐臣今奉¶
¶
　　命撫粤仰賴¶
¶
<pb:KR2k0054_WYG_114-9a>¶
　　皇上天威睿算見諸路文武悉報蕩平但兵形象水一¶
時解散實須調劑臣曉夜思維顧兵顧餉酌去酌¶
留以休息為撻伐之本以防禦為太平之基選吏¶
養民以資無窮之策應簡武搜兵以倍有用之精¶
神是從來君臣綢繆中外締造無疆之至願也其¶
未盡事宜容臣陸續務酌時宜曲處再¶
¶
　　奏¶
¶
　　再陳粤西省城情形疏(康熙二十二年)郝　浴¶
¶
<pb:KR2k0054_WYG_114-9b>¶
　　竊照粤西外控四十餘處土司内制數十餘萬猺¶
獞在在異類盤踞腹心前季煽亂殆無寧嵗省城¶
五十里外一望椎髻跣足挺刃持鎗成羣蟻附而¶
行者皆猺獞也今仰承¶
¶
　　天威各省底定粤西大兵盡撤客兵盡歸守兵議裁一¶
時省城獨有撫標兵三千其城守兵雖有一千二¶
百之數近已議裁七百止五百名除佈防屬縣塘¶
隘外存省者十僅二三故於留撫標之外尚請調¶
<pb:KR2k0054_WYG_114-10a>¶
援勦兵一千以副將温紹賢統領以助聲勢皆再¶
三斟酌萬難稍緩之情若再裁撫兵則數千里重¶
鎮空城孤懸於百蠻之窟中晝乏操戈夜稀刁斗¶
恐非善後於全省而保泰於初平之計也臣亦知¶
節餉為急凡可議裁已於恭陳調劑粤西戎務等¶
事一疏内已裁兵共六千有竒汰馬共三千有竒¶
至於撫兵一項因省城逼處諸蠻又借以彈壓一¶
切節制羣情與他省不同萬難議裁臣目擊此情¶
<pb:KR2k0054_WYG_114-10b>¶
凡從前領兵滿漢文武及往來奉使諸臣皆所洞¶
悉今都統臣包柱督捕理事官臣麻勒吉郎中臣¶
舒書亦曽與臣籌畫事闗封疆若必盡裁是空假¶
撫臣以節制全省之虛名而張空弮於萬刃之中¶
强欲制其死命撑孤舟於萬灘之上漫無一把柁¶
者也臣不敢不専疏¶
¶
　　題請伏祈¶
¶
　　皇上睿鑒敕部議覆¶
¶
<pb:KR2k0054_WYG_114-11a>¶
　　條陳墾荒陞科定限等事(康熙二十六年)王起元¶
臣伏讀康熙二十六年五月初三日¶
¶
　　恩詔内開一直省地方有現行事例不便於民者各該¶
督撫詳察開列具題該部確議酌量更正等因欽此¶
仰見我¶
¶
　　皇上敬¶
¶
　　天勤民已治而益求其治已安而益求其安此誠堯舜猶¶
¶
　　病之盛心也臣叨荷¶
¶
<pb:KR2k0054_WYG_114-11b>¶
　　殊恩畀撫粤西敢不遇事直陳以備蒭蕘之獻乎一則¶
開墾之定限宜寛也粤西林密箐深田土甚少自¶
遭逆亂抛荒連年勸墾之令日勤而卒未盡闢者¶
盖因開墾逺年抛荒田畝需用工本過於耕種熟¶
田數倍民力凋疲實甚於他省今現行定例俱限¶
六年後起科通計六年之費尚不足以償民之工¶
本而此六年之中所得微息間有豐歉不齊亦不¶
足以養民開墾之餘力是以民窮力竭承墾者畏¶
¶
<pb:KR2k0054_WYG_114-12a>¶
　　縮不前此陞科之年限迫促誠有不便於民也臣¶
伏查開墾一案康熙十二年原奉有再加寛限通¶
計十年方行起科之¶
¶
　　上諭戸部刋載定例頒行已久是墾荒民力維艱久在¶
聖眀洞鑒之中迨至康熙十八年始復定為六年臣愚¶
以為與其民力難勝置為不耕之土何若仍遵¶
¶
　　前諭寛其陞科之期除已經開墾報部外嗣後以康熙¶
二十六年為始似應通計十年起科使小民獲有¶
<pb:KR2k0054_WYG_114-12b>¶
餘息足以資生則自此願墾之民必將源源而至¶
曠土悉成黄茂於民生¶
¶
　　國課未必無少補矣一則降俸罰俸之扣除荒熟宜¶
均也粤西地處荒殘在各官惟賴俸薪餬口原以¶
養㢘而課其職業者也但¶
¶
　　朝廷原與之以常禄而各官每以考成詿誤難免罰¶
俸降俸之處伏查¶
¶
　　定例官員領俸悉照田之荒熟扣給及至降罰則不¶
<pb:KR2k0054_WYG_114-13a>¶
復扣除荒熟務照俸額全完方准報銷所以各官¶
一經鐫罰遂有朝夕不給之憂此實下吏之苦情¶
也臣請嗣後將罰俸降俸之官照領俸官員一例¶
扣除荒熟則不特邊土下吏咸戴¶
¶
　　皇仁亦且益思激勸以自新矣以上二事均有闗於地¶
方民生職守今㑹同兩廣督臣吴興祚合詞具¶
¶
　　題¶
¶
　　薦黄志璋等疏(康熙四十年)　　　彭　鵬¶
¶
<pb:KR2k0054_WYG_114-13b>¶
　　題為粤西遺愛獨繋去思節義尤堪表異謹¶
¶
　　題請¶
¶
　　㫖以廣¶
¶
　　聖恩事竊惟天視自民天聽自民視聽體天不爽民之¶
所好民之所惡好惡同民無私臣未入境時即知¶
粤西有知州黄志璋知縣王言志璋初任全州繼¶
調河池州王言初任馬平繼調崇善所在有清名¶
比臣入全州境見道傍碑上鐫有夀佛兩字詢及¶
<pb:KR2k0054_WYG_114-14a>¶
父老曰此前任黄父母官所書父母調任河池十¶
載鬱鬱不得志棄官歸里民等為之立碑乞手筆¶
兩字鐫諸頂即此臣經年來所見所聞無人不頌¶
有口皆碑不識何以拂衣去也查志璋於康熙三¶
十七年二月内告病屢不允三十八年未嘗告而¶
勒休誰實使之臣與志璋皆閩人同方各府未嘗¶
一識面為¶
¶
　　國愛賢不忍淹抑敢請¶
¶
<pb:KR2k0054_WYG_114-14b>¶
　　聖眀破格召至京師引¶
¶
　　見年齒如未衰奏對如稱¶
¶
　　㫖其才可用其品可風臣非為一監州請也崇善令王¶
言因黄明一案降調不獨現在崇善之民匍匐乞¶
留即從前馬平之民亦莫不接踵而至情詞悲切¶
是時養利州邵鳳翼被民猺僉告疾呼轅門臣方¶
病痔抱疴𫝊至卧榻前責其告官刁訟衆皆泣稱¶
官迫實甚隨詰以該州歴来豈無一好官僉稱往¶
<pb:KR2k0054_WYG_114-15a>¶
嵗署本州篆有王知縣潔己愛民不加派不横征¶
至今頌徳由此觀之官無負於民民亦何負於官¶
臣所謂遺愛獨繫去思是也敢請¶
¶
　　聖明破格俯察輿情准復原職以風示百官百官感奮¶
興起勉作亷吏臣又非獨為一邑宰請也太平府¶
屬思明土府儒學教授今陞保定府井陘縣知縣¶
髙熊徴梧州府岑溪人庚子副榜貢生當吴逆之¶
變擬平滇三策擬討逆檄正氣激發舌有風雷前¶
<pb:KR2k0054_WYG_114-15b>¶
將軍撫臣傅宏烈知之信之熊徵慷慨自請纓身¶
家不恤岑溪紳士民所以有書生盡忠殺賊受害¶
慘苦乞恩轉詳¶
¶
　　題報之呈(臣)所謂節義尤堪表異是也前撫臣郝浴¶
批為風靡草偃孤松獨立學臣王如辰批為忠貞¶
自矢禦侮多方然終僅以給扁旌揚盡之矣臣見¶
其著述有裨名教文行兼優無忝師席欲於¶
¶
　　大計特薦卓異厯叙忠貞以伸士氣以重儒林隨據¶
<pb:KR2k0054_WYG_114-16a>¶
學臣髙聨璧呈稱陞任教授髙熊徵據知府徐越¶
詳稱師範久著文教日興允宜卓異但查前任劉¶
學道科考册教職賢否將熊徵以年衰報部今欲¶
開年老恐與卓異之例不符欲開年中又與前任¶
報部之冊有異等因臣是以不果薦比見熊徵領¶
凴赴任矍鑠無衰態言論錚錚熊徵之不獲卓異¶
者前學臣劉體元悮之也然以一副榜貢生沉淪¶
苜蓿二十載幸得百里豈有他望獨臣同志之感¶
<pb:KR2k0054_WYG_114-16b>¶
勃然而不能已敢請¶
¶
　　聖明破格註其姓名彼宰井陘得如臣宰三河時𫝊¶
㫖召見如臣悉舉三年拒偽托疾堅卧飲水毁形以對¶
豈不千載有光哉臣身在封疆灼見真知直叙其¶
事上達¶
¶
　　天聽奬亷與褒忠事異而心無不同者也伏乞¶
¶
　　皇上睿鑒特恩施行¶
¶
　　甄薦粤西屬吏疏(康熙四十年)　　彭　鵬¶
¶
<pb:KR2k0054_WYG_114-17a>¶
　　題為粤西屬吏奮興臨行據實¶
¶
　　題疏以勸吏治以廣¶
¶
　　聖恩事臣秉心戅直處世迂疎人但知臣惡惡之嚴而¶
不知臣好善之切盖惡惡欲短善善欲長春秋之¶
義也臣先於¶
¶
　　大計特薦桂林府知府武廷适泗城土府同知現署¶
臨桂縣事陳張相治行軼羣詳在前疏風示有官¶
疏内附薦梧州府通判黄朱芾栁州府栁城縣知¶
<pb:KR2k0054_WYG_114-17b>¶
縣于澧桂林府永寧州知州王景曽平樂府恭城¶
縣知縣田慕芳歴三年者彌圖後勁甫數月者毋¶
改新硎以好善而願為同善微臣寸心¶
¶
　　聖明昭鑒今臣特奉¶
¶
　　簡命調補巡撫粤東力疾行矣西顧尚惓惓臣於屬吏¶
中甄别人品較量官方察言觀色詢事考言如栁¶
州府知府傅以履八面通材一塵不染其人有猷¶
有為有守試諸盤錯其器自見慶逺府知府焦映¶
<pb:KR2k0054_WYG_114-18a>¶
漢甫調半載澄清表帥百度維新其大者謝絶土¶
司常例陋規開誠布公區畫處置必能畏威懐徳¶
盖二千石中之有體有用者也平樂府知府黄在¶
中氣骨嶙峋心術醇正其剛也可使人敬其柔也¶
能令人愛書所謂不剛不柔厥徳允修南寧府知¶
府孫調鼎撫民以慈御下以寛律身以慎奉母至¶
孝一切禀母訓施於有政思恩府知府白静修恪¶
謹和平梧州府知府李世仁真實愷悌潯州府知¶
<pb:KR2k0054_WYG_114-18b>¶
府陳如升明敏練達一時皆觀摩相尚¶
¶
　　計典後冀其日新為循良備選又有梧州府蒼梧縣¶
知縣潘名世自臣入境實減火耗并無科歛黽勉¶
撫字又有桂林府義寧縣知縣陳芳夏其人其心¶
皆古處比署永福革除陋習切中時弊又有梧州¶
府鬱林州知州金依堯栁州府遷江縣知縣彭宸¶
渌梧州府岑溪縣知縣呂猶龍硎雖初發豹見一¶
斑已上諸臣皆實能以臣心為心臣不能表明其¶
<pb:KR2k0054_WYG_114-19a>¶
心上達¶
¶
　　天聽使之踴躍鼓舞愈向愈上是臣負諸臣也若諸臣¶
心不克厥終是諸臣負臣也然諸臣聞臣調任聲¶
淚交下度其心當不負查太平府知府徐越¶
¶
　　計典時以酷劾去太平苦苛政久矣若以柳州府知¶
府傅以履調補是以嚴霜而繼以陽和萬物吐氣¶
養利州彈丸耳邵鳳翼誅求無藝¶
¶
　　大計亦劾去矣擬以鬱林州金依堯調補鬱林之視¶
<pb:KR2k0054_WYG_114-19b>¶
養利懸絶霄壤去甘調苦為州民非為州牧也但¶
金牧立身立志似不從温飽中求是臣為民擇官¶
之微意武緣縣劉以貴濫派流毒民不堪命以蒼¶
梧縣潘名世調補差可補救思恩為慶逺屬邑猺¶
獞雜處未易為理以遷江縣彭宸渌調補人地相¶
宜且可與知府焦映漢相助為理呂猶龍赴岑溪¶
舉家十數人旬月之間十口病沒今存僅白髮之¶
母與其垂危之妻耳其狀乞歸養臣憐其才冀其¶
<pb:KR2k0054_WYG_114-20a>¶
有成强留再三令其母移住梧州現委攝梧州府¶
博白縣事敢請¶
¶
　　聖明破格改授為博民父母人地又相宜必能稱職岑¶
溪縣乞另補大彰激勸臣思調補定例必熟悉風¶
土㢘能素著之員三年即陞毎一缺出瘠思避肥¶
思趨思趨思避風斯下矣臣變為掣籖臨時𫝊大¶
小官員當堂眼同代掣以示大公然亦補偏救弊¶
遇缺乏人席未暖而即調其於風土熟悉廉能素¶
<pb:KR2k0054_WYG_114-20b>¶
著之例戞戞乎難言矣今於本月初八日籖筒發¶
回布政司銷毁示不復用蓋有不弊之人無不弊¶
之法大抵然也臣從地方起見列名請¶
¶
　　㫖倘以臣言無欺伏乞¶
¶
　　皇上特恩施行¶
¶
　　致祭雙忠祠疏(康熙四十四年)　　蕭永藻¶
¶
　　題為¶
¶
　　國典褒崇獨厚忠臣廟貌同欽懇賜春秋専祀以慰¶
<pb:KR2k0054_WYG_114-21a>¶
忠魂事該臣看得盡忠報國乃臣子之常經而褒¶
節旌功實¶
¶
　　朝廷之鉅典查前任撫臣馬雄鎮將軍傅宏烈當逆¶
氛狂逞之時一則從容盡節一則慷慨捐軀功烈¶
在人丹忱炳炳康熙二十一年經前撫臣郝具疏¶
題明業䝉¶
¶
　　勅建雙忠祠宇迄今邊徼羣黎咸得瞻仰惟是春秋二¶
¶
　　祭未經¶
¶
<pb:KR2k0054_WYG_114-21b>¶
　　題請不免爼豆缺然兹據紳衿士民陳若沂等援例籲¶
請臣何敢壅於¶
¶
　　上聞應否於粵西額設祭祀銀内均給致祭以垂永久¶
出自¶
¶
　　聖主特恩非臣等所敢擅便謹合詞具¶
¶
　　題¶
¶
　　西林縣建學設官疏(雍正元年)　　孔毓珣¶
¶
　　題為¶
¶
<pb:KR2k0054_WYG_114-22a>¶
　　聖朝之文治極隆遐方之被化已久仰懇援例詳¶
題設定學額以廣¶
¶
　　聖化以光爼豆事該臣看得思恩府屬之西隆州西林¶
縣俱於康熙四年改土歸流數十年來仰䝉¶
¶
　　聖祖仁皇帝教養深恩莫不蒸蒸向化土民咸知誦讀其¶
西隆州已於康熙五十年前撫臣梁¶
¶
　　題請設官建學定額取進文武童生各六名已經部¶
覆奉¶
¶
<pb:KR2k0054_WYG_114-22b>¶
　　㫖依議欽遵在案惟西林縣未設學官亦無入學定額¶
止附於府學酌量㧞取各童往往裹足不前恭逢¶
我¶
¶
　　皇上御極以來加意作人¶
¶
　　特開恩科又増入學之額遐邇均荷¶
¶
　　聖恩所以西林縣生監曽賢等有建學定額之請經臣¶
行據布政使劉廷琛㑹同提學道僉事徐樹屏議¶
覆前来自應允其所請仰懇¶
¶
<pb:KR2k0054_WYG_114-23a>¶
　　聖恩嗣後西林縣嵗試取進文武童生各四名科試取¶
進文童生四名即於思恩府教職内分撥訓導一¶
員移駐西林専司督課則邊土士子莫不同被¶
¶
　　聖朝文明之化矣謹¶
¶
　　題¶
¶
　　請¶
¶
　　賜祭廣西從前殉難諸臣疏(雍正二年)　李　紱¶
¶
　　題為欽奉¶
¶
<pb:KR2k0054_WYG_114-23b>¶
　　恩詔事雍正二年正月二十八日恭奉到¶
¶
　　聖祖仁皇帝配¶
¶
　　天恩詔内開一欵文武官員為國捐軀効力行間甚屬可¶
憫出征陣亡之拖沙喇哈番三等侍衛以上文官知¶
縣以上武官守備以上官員俱賞祭一次欽此欽遵¶
在案臣到任後悉心體訪仰副我¶
¶
　　皇上教孝教忠至意但查廣西一省自吳逆倡亂案巻¶
灰燼従前殉難諸臣無可稽查歴時既久亦無可¶
<pb:KR2k0054_WYG_114-24a>¶
諮訪其在康熙十三年以後有案卷可稽者共得¶
五人一廵撫馬雄鎮者當滇逆煽禍逆帥孫延齡¶
殺都統佐領應賊雄鎮檄提臣㑹勦不應蠟疏遣¶
子入京乞師延齡詗知夜圍撫署執雄鎮送逆賊¶
吴世琮營不屈遇害闔門死者百有餘人¶
¶
　　勅贈太子少保兵部尚書諡文毅一原任將軍兼巡撫¶
傅宏烈者先知慶陽預奏吴三桂逆謀坐罪䝉¶
¶
　　聖祖皇帝天恩減死謫戍蒼梧比三桂果叛廣西湖南相¶
<pb:KR2k0054_WYG_114-24b>¶
繼淪陷宏烈募兵討賊二年之間克復全粤¶
¶
　　聖祖簡任廣西巡撫佩撫蠻滅冦將軍印復陳請進兵討¶
平滇黔降將馬承䕃邀請計議單騎往赴遇害¶
¶
　　敕贈太子太師諡忠毅與馬雄鎮俱經原任撫臣郝浴¶
題請奉¶
¶
　　敕建雙忠祠每年春秋祭祀在案一潯州知府劉浩康¶
熙十三年七月孫延齡以桂林叛附吴逆攻潯州¶
府浩攖城拒賊而偽總兵緱成徳陷平南殺知縣¶
¶
<pb:KR2k0054_WYG_114-25a>¶
　　周岱生典史武佐鼎等遣兵助攻潯州副將蔣秉¶
鑑將浩執送賊營父子五人抗節不屈同時捐命¶
家口百餘悉被殺害亦經前撫臣郝浴¶
¶
　　題請¶
¶
　　賜䘏又一為北流知縣張應勝康熙十三年十月孫延¶
齡逆黨擁衆數千攻撃城池應勝調集鄉勇固守¶
三日勢危計急分兵出戰常守備由西門出奔降¶
於賊應勝率鄉勇由南門出典史胡萬俊亦率衆¶
<pb:KR2k0054_WYG_114-25b>¶
降賊應勝勢孤不敵為賊所殺同時家丁五人工¶
房何涵均被殺死後經司府縣詳請¶
¶
　　題䘏䕶撫臣崔維雅以詳報遲延日久不便具¶
題批飭存案又一為平南知縣周岱生附見劉浩張¶
應勝案巻内兼載省志内開岱生癸丑七月闔門¶
盡節各等情臣查原任撫臣馬雄鎮原任將軍兼¶
撫臣傅宏烈原任潯州知府臣劉浩俱係捐軀殉¶
難已䝉¶
¶
<pb:KR2k0054_WYG_114-26a>¶
　　聖祖賜䘏贈官今恭遇¶
¶
　　恩詔應請¶
¶
　　賞祭一次原任北流知縣張應勝原任平南知縣周岱¶
生亦俱捐軀殉難但未經請䘏今應否¶
¶
　　賜䘏抑或¶
¶
　　賞祭一次之處伏候¶
¶
　　聖裁又志書内所開殉難羅定協中軍都司吴錫綬戰¶
死於平樂府富川知縣劉欽鄰為孫延齡執囚不¶
<pb:KR2k0054_WYG_114-26b>¶
屈自縊俱康熙十三年殉難曽經¶
¶
　　賜䘏贈官但無巻案可稽未便列請相應一併¶
¶
　　題明伏乞¶
¶
　　敕部議覆施行¶
¶
　　議覆廣西兵米易穀疏(雍正三年)　李　紱¶
¶
　　題為欽奉¶
¶
　　上諭事雍正三年四月十一日准户部咨廣西清吏司¶
抄貴州清吏司案呈於雍正三年二月初九日本¶
¶
<pb:KR2k0054_WYG_114-27a>¶
　　部題覆貴州巡撫毛文銓題為詳報虧空事一案¶
議令將黔省節年存倉米石有無紅腐及雍正三¶
年以後作何變通之處逐一妥議具題等因本月¶
十七日奉¶
¶
　　㫖依議積貯倉糧特為備荒賑濟之用但南省地方甚¶
屬潮濕米在倉一二年便致黴爛實難收貯改貯稻¶
穀似可長久應否改折稻穀收貯之處著九卿詳細¶
定議具奏欽此該臣等㑹議行文江南等省該督撫¶
<pb:KR2k0054_WYG_114-27b>¶
各遵奉詳議具題等因奉¶
¶
　　㫖依議欽此欽遵為此合咨前去查照本部㑹議奉¶
㫖内事理欽此施行等因臣伏查大江以南地方潮濕¶
¶
　　倉米易致黴爛難於久貯誠如¶
¶
　　聖諭今䝉¶
¶
　　皇上敕令以米易穀實南方官民並受其福者也至於¶
廣西嵐烟瘴霧較他省尤甚所積米穀尤不可不¶
亟為籌度今准部議廣西存倉米十萬餘石應令¶
<pb:KR2k0054_WYG_114-28a>¶
分作二年改換又稱雲貴二省毎年應給兵糧即¶
將存倉之米支給至秋收時各於額徵内徵收稻¶
穀補項倉厫亦可漸次増添地方官建造似覺稍¶
易俟改穀既完之後毎年額徵應給兵糧仍收米¶
石餘米悉改徵稻穀各省均照此例等語此誠以¶
米易穀之善策也查廣西毎年應給兵米六萬八¶
千五百餘石二年之内誠可盡數易穀但現在因¶
¶
　　奏銷盤查各府㕔州縣所貯兵米雖無黴爛而毎倉¶
<pb:KR2k0054_WYG_114-28b>¶
俱有氣頭約數十石其倉厫有鋪墊不全者近底¶
亦有變色米數十石通省合計約萬餘石此米不¶
便搭放兵糧若及今將氣頭及倉底變色米減價¶
平糶秋收之時尚可如數買補若再過五六月雨¶
水之時恐致黴爛該管官賠累維艱臣一面令其¶
平糶仍將價銀貯交司庫俟秋收時發買穀石補¶
項餘十萬零俱遵照部議施行抑臣更有請者廣¶
西毎嵗兵米除支給外約餘八千餘石易米收穀¶
<pb:KR2k0054_WYG_114-29a>¶
應收穀一萬六千餘石毎嵗遞増有加無已倉厫¶
苫蓋新舊盤查愈多愈難查兵米多餘原為水旱¶
不齊或有歉收之嵗不敷支放今廣西兵米已餘¶
十萬有零倘有歉收足供補給又有捐穀一百一¶
十七萬八千餘石即再不敷俱可支用請自雍正¶
四年為始毎嵗兵米贏餘之八千餘石俱徵折色¶
庶米穀無陳陳相因之弊而地方官收管之累亦¶
可漸輕矣(臣)謹㑹¶
¶
<pb:KR2k0054_WYG_114-29b>¶
　　題可否伏乞¶
¶
　　皇上敕部一併議覆施行¶
¶
　　請展廣西案件限期疏(雍正三年)　李　紱¶
¶
　　該臣看得粤西南太栁慶思五府屬各州縣居民¶
多屬荒山蠻峝猺獞狑狼十居七八又界連湖南¶
雲貴土苖遇有承查拘審事件不無負固抗匿是¶
以案件不能依限完結兹據布政使黄叔琬按察¶
使白洵㑹詳稱湖南所屬距省窵逺有苖州縣康¶
<pb:KR2k0054_WYG_114-30a>¶
熙四十七年内具¶
¶
　　題奉¶
¶
　　㫖准展限兩個月完結欽遵在案則粤西南栁等五府¶
所屬各州縣水陸程途逺至一二千里不等一切¶
文移往返動需時日且南太慶思四府兼有統轄¶
土司實與衡州等府所屬州縣乾州等衛距省窵¶
逺無異應照湖南成例¶
¶
　　題明除新舊交代以及奏銷開墾編審¶
¶
<pb:KR2k0054_WYG_114-30b>¶
　　大計各案仍照舊例依限完結其餘一切部行原例¶
四個月案件俱照六個月例限完結至命盜等案¶
原有定限亦請於各定限之外俱展限兩個月完¶
結等情并造册呈詳前來臣覆查無異相應據詳¶
¶
　　題請仰懇¶
¶
　　聖恩一視同仁比照湖南有苖州縣一例展限庶例限¶
酌乎至中下吏免受枉㕘遲延之咎矣臣謹㑹同¶
兩廣督臣孔毓珣合詞具¶
¶
<pb:KR2k0054_WYG_114-31a>¶
　　題¶
¶
　　請設直𨽻二州疏(雍正三年)　　　李　紱¶
¶
　　題為酌分大府以清政務事竊惟郡縣建置歴朝沿¶
革不同皆因時制宜務求有裨政治臣伏見近日¶
直𨽻山西山東江南等處府屬地方過於遼濶知¶
府勢難兼顧以致政事壅滯者各督臣撫臣請設¶
直𨽻州分轄數縣俱䝉¶
¶
　　皇上允行欽遵各在案臣查廣西所屬栁州一府二州¶
<pb:KR2k0054_WYG_114-31b>¶
十縣東西八百里南北九百里重山叠嶂獞七民¶
三其南尤逺自栁州至南寧五百餘里而賓州上¶
林來賓遷江武宣等州縣猺獞尤為頑劣知府才¶
具稍疎毎遇仇殺搶奪之案檄催未㡬例限已逾¶
深為未便請將賓州一州改為直𨽻州其附近之¶
上林來賓遷江武宣四縣悉歸賓州管轄其近府¶
之象州一州并附府之馬平府北之栁城羅城雒¶
容融縣懐逺等六縣仍歸府轄俾得一意北嚮料¶
<pb:KR2k0054_WYG_114-32a>¶
理庶無遲悞再查梧州府屬一州九縣界連廣東¶
而梧州府治設在東偏其西南至鬱林州已三百¶
餘里而北流博白陸川興業四縣又在鬱林州西¶
南距府四五百里不等四縣俱在山僻不通水路¶
文移舖遞維艱又俱界連廣東髙㢘二府鹽梟出¶
沒故武職防守亦於鬱林另設㕘將専轄此一州¶
四縣不併𨽻於梧協誠以地勢有不便也請將鬱¶
林亦改為直𨽻州専轄博北陸興四縣而附府之¶
<pb:KR2k0054_WYG_114-32b>¶
蒼梧與近府之藤縣岑溪容縣懐集等五縣仍歸¶
府轄庶各可就近綜理至直𨽻斟酌人地及一切¶
考成責任應聽部覆照原議直𨽻等處一例遵行¶
臣為因地制宜起見謹具疏㑹¶
¶
　　題可否伏乞¶
¶
　　皇上睿鑒敕部議覆¶
¶
　　土龍州改設土巡檢疏(雍正四年)　孔毓珣¶
¶
　　臣查廣西太平府屬龍州土知州趙殿灴貪婪成¶
<pb:KR2k0054_WYG_114-33a>¶
性殘暴無忌縱容奸目土幕勒派擾民叅革審擬¶
所管地方自應另議管轄惟其地環遶皆係土司¶
無附近州縣可以歸併若改設流官則毎年糧賦¶
僅三百有零不足充一應經費之用請選擇趙姓¶
近支有品行者二人降為土巡檢二員按村峝大¶
小分割管轄使之約束土民徵納糧賦仍准世襲¶
存其祭祀地分則便於經理勢小則易使以義等¶
因具題隨經部覆准檄行司屬遵照去後今據布¶
<pb:KR2k0054_WYG_114-33b>¶
政使黄叔琬詳稱查有趙陞趙墉二人係趙殿灴¶
堂姪素為目民悦服公舉承襲隨將龍州原額地¶
糧按照地圖分割䦰執自沿江峝上水甲至武徳¶
峝附近隴利村止連餘基分為上叚為趙陞所管¶
又自羅回峝上月甲至遵峝附近廂村㟖竜村止¶
分為下叚為趙墉所管取具親供宗圖族目民人¶
鄰封及該道府印甘各結加具該司印結詳繳竊¶
查龍州地方既經趙陞趙墉䦰定管轄應請以趙¶
<pb:KR2k0054_WYG_114-34a>¶
陞為上龍司土巡檢趙墉為下龍司土巡檢并請¶
鑄頒印信號紙各令任事約束土民徵糧納賦永¶
逺襲職再照龍州原設流官吏目一員今既改為¶
兩巡檢分管吏目應請裁汰武官向係龍憑營守¶
備駐劄應仍照舊駐劄分防其龍州原領印信¶
¶
　　聖諭俟繳到送部臣謹㑹同廣西撫臣汪漋提臣韓良¶
¶
　　輔合詞具¶
¶
　　題伏乞¶
¶
<pb:KR2k0054_WYG_114-34b>¶
　　皇上睿鑒施行¶
¶
　　酌通邊缺調補陞轉疏(雍正四年)　甘汝來¶
¶
　　題為酌通邊缺調補之例分别俸滿陞用之員以收¶
實效以廣¶
¶
　　皇仁事該臣看得南太慶思四府悉係烟瘴之區所屬¶
道員以下教職以上缺出例於桂平等五府官員¶
内選擇熟悉風土之員調補厯俸三年報滿即行¶
陞用定例遵行已久雍正二年七月内部議條奏¶
<pb:KR2k0054_WYG_114-35a>¶
所請嗣後粤西調補官員無論調補部選俱照五¶
年即陞之例¶
¶
　　題報陞用教職等官停其調補奉¶
¶
　　㫖依議欽遵在案臣自¶
¶
　　簡守太平以來在南太地方日久身履其地耳目所經¶
較康熙二十五年廣西按察使黄性震條奏定例¶
之處更有親知灼見為從前奏議所未及者謹分¶
别為我¶
¶
<pb:KR2k0054_WYG_114-35b>¶
　　皇上陳之查南太慶思四府同稱烟瘴然如南寧府屬¶
之宣化永淳横州思恩府屬之武緣民居稠密烟¶
瘴全無與内地無異葢武緣原係宣化割立之縣¶
故為思恩府之首邑而不同城而永淳横州又𦂳¶
與潯州相接嗣後此一州三縣遇有正雜各官缺¶
出并南寧府之經歴司獄等缺均應停其調補槩¶
請歸部銓選至左江道駐劄南寧與南寧府知府¶
既非烟瘴之地似應槩停調補但該員均有管轄¶
<pb:KR2k0054_WYG_114-36a>¶
土司之責實係要缺必須熟悉風土之員應仍照¶
舊例遵行再查栁州府屬之馬平雒容直𨽻賓州¶
所屬之上林此三縣雖非烟瘴之缺但猺獞獷悍¶
素稱難理非才具優長老成熟練之員未易勝任¶
嗣後遇有正雜缺出應請照調補烟瘴之例選擇¶
調補照例俸滿¶
¶
　　題陞庶於地方有益抑臣更有請者近遵奉調補官¶
員五年陞轉之例似亦經久可行但查州縣等官¶
<pb:KR2k0054_WYG_114-36b>¶
雖處蠻烟瘴雨之鄉尚有俸銀火耗足以養亷不¶
至窮愁鬱結惟雜職微員俸銀無㡬衣食不周臣¶
在太平左江道任内目撃此項微員鶉衣菜色不¶
勝愁苦近年據報病故者十之五六間有二三家¶
屬相隨者亦多相繼淪亡甚至無人扶櫬歸籍此¶
種情形實堪憫惻相應懇請¶
¶
　　聖慈准其仍照三年即陞之例俾微員得慶生全且此¶
内儘有才能之員將來感戴¶
¶
<pb:KR2k0054_WYG_114-37a>¶
　　天恩自必益加竭力報效其州縣以上等官仍照五年¶
¶
　　報滿¶
¶
　　題陞緣係條陳事理字多逾格貼黄難盡伏乞¶
¶
　　皇上俯賜全覽¶
¶
　　黔粤劃江分界疏(雍正五年)　　　鄂爾泰¶
¶
　　該臣等㑹看得廣西西隆州泗城土府與貴州普¶
安州南籠㕔永寧定番二州地方俱犬牙相錯土¶
苖襍居以致争占地土互相仇殺積案不清黔粤¶
<pb:KR2k0054_WYG_114-37b>¶
之交原有大江為界欽奉¶
¶
　　上諭著臣等將黔粤分界事情一併㑹商妥議具奏欽¶
此欽遵臣等查紅水一江實天之所以限黔粤也¶
粤西諸水遇灘則激無灘則紆迴迤邐勢多平衍¶
獨此江奔騰湍激狀若黄河況發源於滇流入粤¶
之西隆州境經東蘭那地等土司入右江由潯梧¶
經粤東之肇廣入海粤在江南黔在江北南北釐¶
然並無錯壤惟泗城西隆兩處苖獞地方多有跨¶
<pb:KR2k0054_WYG_114-38a>¶
江而北與黔省畛域相連村寨相間蠻性獷悍輕¶
生睚眦必報錙銖必較黔員既難兼轄粤員亦難¶
遙制遂致仇殺劫擄紛擾無休今臣等酌議黔粤¶
兩省以紅江為界江以南屬廣西江以北屬貴州¶
使疆界分明更無淆混即或有争奪案件事𨽻一¶
省亦易於完結其南丹土州荔波等縣距貴州地¶
方甚逺且素無争奪毋庸劃分應將西隆州所屬¶
江北之羅煩冊亨等甲共四甲半零二十二寨割¶
<pb:KR2k0054_WYG_114-38b>¶
𨽻貴州泗城府所屬江北之上江長壩桑郎羅斛¶
等甲共十六甲亦割𨽻貴州此西隆泗城所割江¶
北地方南北約三百里東西徑六七百里地既遼¶
濶民復兇悍若止歸併附近之黔屬州縣管轄不¶
但鞭長莫及且恐向有仇隙各圖報復彼此不能¶
相安應請於泗城封江之長壩地方設立州治添¶
知州一員専理吏目一員佐之學正一員専司訓¶
迪東羅斛四甲與貴州定番永寧二州相連土苖¶
<pb:KR2k0054_WYG_114-39a>¶
兇頑山谿尤險應設州判一員并將桑郎四甲令¶
其分理即駐劄羅斛甲地方西隆州所割四甲半¶
有零除羅煩一甲剝弼下半甲與州治相近外册¶
亨龍渣二甲巴結半甲剝弼上半甲俱距長壩窵¶
逺而册亨尤為難治應設州同一員即將龍渣巴¶
結等甲令其分理駐劄冊亨甲地方州治應有武¶
職防守新改流地方又屬兩省交界猶藉兵威應¶
設城守遊擊一員守備一員千總一員把總二員¶
<pb:KR2k0054_WYG_114-39b>¶
兵五百名以遊擊并千總一員兵二百五十名防¶
守州治以守備并把總一員兵一百五十名防守¶
州同所治以把總一員兵一百名防守州判所治¶
以上官兵歸於安籠鎮統轄所添之兵黔省各標¶
鎮協營在城汛廣兵單未便再行抽撥應請召募¶
充補泗城之北原有一肩山山勢髙險為黔粤分¶
界而黔粤之董家旗尾酒村龔趙二家&KR0749;李家&KR0749;¶
坡哈寨打村寨金井寨壩草寨朶萬寨羅怕寨羅¶
<pb:KR2k0054_WYG_114-40a>¶
王村等十處迄東一線穿入泗城腹裏甚為雜錯¶
今江北地方既改𨽻黔省應將此十寨一併歸於¶
新設知州管理更為清楚再安順一府原轄三州¶
五縣南籠一㕔地方廣濶舊已鞭長莫及今若再¶
轄新設一州又増數百里之地勢難兼顧除鎮寧¶
永寧二州普定安平清鎮三縣仍聽安順府管轄¶
外併請將南籠所屬地方改為府治添設知府一¶
員經歴一員仍留南籠通判為之佐理將附近之¶
<pb:KR2k0054_WYG_114-40b>¶
普安一州安南普安二縣并新設之一州俱歸南¶
籠府管轄則盤查倉庫批審案件得免往返稽遲¶
便於督催起解庶兩府分治事可無誤又普安州¶
之捧鮓地方有養馬箐穿連三十餘里山勢嵯峨¶
樹林幽密路徑﨑嶇蠻烟籠罩為三江之咽喉夷¶
㺜之要隘上江白雲&KR0749;峭崖壁立俯視各寨險峻¶
異常惟有一徑紆迴可以攀援而上法巖寨山髙¶
十五里路險巖危歪染寨烟戸百餘家田多民富¶
<pb:KR2k0054_WYG_114-41a>¶
以故夷猓踞險負嵎若於捧鮓地方設立一營白¶
雲&KR0749;之上撥弁員帶兵扼險法巖歪染二處設立¶
大汛防守餘則相度形勢設汛安兵使之星羅碁¶
布㑹哨遊巡不惟黔夷可以控制即粤㺜亦不敢¶
起釁查黄草壩地界在捧鮓之内從無燒擄大案¶
應即以駐防黄草壩之安籠鎮標左營遊撃一員¶
千總一員把總一員兵三百名移駐捧鮓將原防¶
捧鮓汛之把總一員兵五十名移駐黄草壩輕重¶
<pb:KR2k0054_WYG_114-41b>¶
緩急更覺得宜黄草壩民居稠密漢多夷少且距¶
州遙逺必須文員管理應於普安州添設州判一¶
員分駐其地専理細事并管三江稽查奸宄遇有¶
命盜重案仍報州審詳查黔省按察司衙門有經¶
歴照磨二員並無執掌事件合將經厯裁汰即改¶
設普安州判庶文事武備嚴密周詳而邊方漢夷¶
得以安貼矣¶
¶
　　請移駐丞倅等官疏(雍正六年)　　金　鉷¶
¶
<pb:KR2k0054_WYG_114-42a>¶
　　該臣看得廣西一省山接滇黔水連楚粤蠻獞雜¶
處野性難馴惟賴制防得宜始可保固邊境臣䝉¶
¶
　　皇上天恩¶
¶
　　特擢廣西巡撫訪地形之衝僻量民居之多寡察疆域¶
之險易考職守之繁簡有商民聚集之區應移駐¶
稽查者有蠻獞出入之徑應設官控制者有山峝¶
﨑嶇諸蠻聚處及水路濶逺村堡遙隔應専員巡¶
捕者就於通省内酌量地僻事簡之員或移彼駐¶
<pb:KR2k0054_WYG_114-42b>¶
此或裁汰改設一轉移間官不増置而巡防完密¶
敬為我¶
¶
　　皇上陳之¶
¶
　　一思恩府土田州之百色地方宜以本府同知移¶
駐也查田州之百色上接廣南路通滇省下連南¶
太直達粤東由粤而西者於此登陸由滇而東者¶
於此乘舟商賈雜居人烟凑集其在粵實為水陸¶
要衝土知州岑應祺雖有治理之才但駐劄州城¶
<pb:KR2k0054_WYG_114-43a>¶
又不便管理漢民若非設立専員彈壓無以稽查¶
奸宄巡察逃盜查思恩府設有同知一員向駐武¶
緣縣城該縣離府僅五十里又有知縣在城無容¶
同知防守請將該同知移駐土田州之百色地方¶
令其巡查彈壓凡有地方匪類掏摸誆騙賭博鬬¶
毆等事俱聽其查拿審理其過往人等在形迹可¶
疑及奸宄逃盜等項悉令盤查明確詳解究處至¶
附近苖獞或有搶擄刼奪之事亦即督同各土官¶
<pb:KR2k0054_WYG_114-43b>¶
緝捕如此則商民聚集之地有所稽查而防維不¶
致疎漏矣¶
¶
　　一思恩古零土司之宜設通判駐劄也查古零土¶
司與直𨽻賓州之上林縣接壤上林縣之北三十¶
里為三里營又北八十里為思吉周安古篷三鎮¶
其地舊稱八寨四山環合巖峝險峻界連栁慶思¶
賓四府州周圍五百餘里諸蠻巢穴於此歴代因¶
而撫之故有撫民之號然蠻心未改時出抄掠今¶
<pb:KR2k0054_WYG_114-44a>¶
三里營設有守備又有思吉移駐巡檢千總分給¶
兵田養贍土勇則八寨之蠻自不能越思吉三里¶
而至上林但古零土司與八寨連接而古零之刁¶
栁香馬等隘與上林相通土蠻毎勾引八寨及附¶
近奸蠻為患地方土巡檢覃積成職分卑微不能¶
控制必得流官駐劄扼其要隘使古零土蠻不敢¶
勾引窩蔵越境為非則覬覦之端自絶而地方可¶
以保固查潯州府止轄三縣知府之外設有同知¶
<pb:KR2k0054_WYG_114-44b>¶
足以兼理督捕之事通判一員儘可裁汰請即以¶
潯州府通判改為思恩府通判駐劄古零於通省¶
簡僻州縣内酌抽民壯一百名令其召募精壯誠¶
實土民訓練承充督同土官把守各隘口不時巡¶
防稽查如古零土蠻擅行刧掠及糾合八寨暨附¶
近流土地方蠻獞越境搶擄即時擒拿詳解究治¶
如此一轉移間則官役不増而蠻獞出入之要隘¶
得以控制矣¶
¶
<pb:KR2k0054_WYG_114-45a>¶
　　一桂林府永寧州喇峝地方宜設巡檢防守也查¶
永寧州喇峝在州西百里之外連接栁州府雒容¶
縣之峝湖又與栁城馬平融縣接界山巒險峻僅¶
有一徑可通蠻獞盤踞其間毎恃險負嵎侵奪隣¶
近村庒近經陞任永寧州知州陳鏌招誘誨諭該¶
村獞民莫扶星莫騎龍等皆悔罪輸誠自出投服¶
業經逐案審明分别安挿但地方險峻野性難馴¶
應請設立巡檢一員弓兵十二名駐劄其内據其¶
<pb:KR2k0054_WYG_114-45b>¶
險要連絡永寧營屯秋隘汛地相為聲勢使無所¶
倚恃且令與諸蠻朝夕相親不時教誡約束毎逢¶
朔望令通習土音之人宣講¶
¶
　　聖諭廣訓格其非心其有强悍不法者拿解該州究治¶
則獷悍之積習可以漸除而蠻民俱沾¶
¶
　　聖化臣查廣西各土司地廣人稠者固應設官駐劄其¶
地狭民稀者原可無庸彈壓即現在各土州内不¶
設流官者甚多今太平府全茗土州幅員僅二十¶
<pb:KR2k0054_WYG_114-46a>¶
餘里附近之茗盈土州亦止三十餘里俱屬僻小¶
設有吏目實屬冗員自全茗州治至茗盈州治又¶
僅及三里若以茗盈吏目兼攝全茗吏目之事甚¶
屬有餘請將全茗土州吏目裁汰改為桂林府永¶
寧州喇峝司巡檢駐劄防範則閒員移置險要而¶
向化之蠻得以管轄矣¶
¶
　　一南寧府横州之伏波大灘宜設巡檢查防也查¶
横州幅員遼濶俯臨左江該州伏波大灘在州東¶
<pb:KR2k0054_WYG_114-46b>¶
七十餘里界連廣東欽州靈山等處水濶山荒宵¶
小毎乗間竊刧州屬僅有吏目一員駐防州城鞭¶
長莫及應請設巡檢一員弓兵十二名駐劄其地¶
將附近村莊河道俱交與巡防庶地方得以寧謐¶
查南寧府屬之果化土州人民甚少吏目一員理¶
應裁汰又與隆安縣那樓寨巡檢接壤該寨亦甚¶
僻小應將果化土州吏目之事令那樓寨巡檢就¶
近兼理其果化土州吏目請改為横州大灘司巡¶
<pb:KR2k0054_WYG_114-47a>¶
檢則捕巡不致乏員而要地得以防範矣¶
¶
　　一南寧府宣化縣之三官堡宜専設巡檢管理也¶
查宣化縣地方延袤數百里典史之外復有巡檢¶
五員分地管理其三官堡一處向係土舎劉正典¶
所管不在五巡檢管轄之内嗣於雍正五年將土¶
舎革除議於五巡檢内毎年輪委一員兼轄但三¶
官堡離縣一百餘里有大小村庒九十餘處又界¶
連廣東亷州府與鹽塲相通不無私梟越販及䑕¶
<pb:KR2k0054_WYG_114-47b>¶
竊攫奪等事若非専員久任未免狥縱廢弛查五¶
巡檢之内有那南那龍二巡檢相去僅二十里所¶
管村庒無多應將那龍巡檢地方歸併那南寨巡¶
檢管轄即以那龍寨巡檢改為三官堡巡檢一切¶
擒捕盜賊巡緝私鹽俱歸與該員専管則地方得¶
有責成而宵小可以絶跡矣¶
¶
　　鎮安陞流府疏(雍正七年)　　　　鄂爾泰¶
¶
　　為請設知府州同以資控制事竊照廣西思恩一¶
<pb:KR2k0054_WYG_114-48a>¶
府居全省之西偏内控八寨外接交阯地方最為¶
遼濶現在統轄鎮安一府奉議一州武緣一縣田¶
州都康向武歸順上映五土州上林一土縣白山¶
興隆那馬定羅古零舊城都陽下旺安定九土司¶
并未給職銜之小鎮安共十八屬延長千一百餘¶
里内歸順土州去府一千里鎮安土府去府九百¶
里上映土州及小鎮安俱去府六七百里路程遙¶
隔文書往返多致遲延又歸順土州現有歸公田¶
<pb:KR2k0054_WYG_114-48b>¶
價例應由府轉解因駐劄太逺督催未便不得不¶
稍為變通查府屬之鎮安府在思恩之西南於康¶
熙二年改土歸流現有通判一員知事一員駐劄¶
其地附近鎮安之歸順土州上映土州都康土州¶
向武土州小鎮安俱去思恩甚逺而與鎮安較近¶
應請將鎮安陞為流府改設知府一員管轄歸順¶
上映都康向武小鎮安五土屬其奉議州界於思¶
恩鎮安道路適均但歸順等俱係土屬並無流官¶
<pb:KR2k0054_WYG_114-49a>¶
勷理應將奉議州亦歸鎮安府管轄以便遣委任¶
使府屬原有知事一員照舊存留巡防本府地方¶
其府轄各屬素稱安静原設之通判應行裁去督¶
捕事宜即交該知府兼管其奉議州向係州判掌¶
管州印原與印官一例嗣後一切命盜案件俱照¶
依正印官辦理至歸順土州地廣民稠又現有歸¶
公田價需員徵收請將吏目裁去改設州同一員¶
令其徵收錢糧批解鎮安府轉解如此則邊方添¶
<pb:KR2k0054_WYG_114-49b>¶
一要郡控制得宜而無鞭長不及之患此外尚餘¶
武緣一縣田州一土州上林一土縣并白山興隆¶
等九土司仍令思恩府統轄控禦八寨撫蠻并鄰¶
近之慶逺泗城鎮安等府或有猺獞不法均令思¶
恩府酌量調撥䇿應以成臂指之使再直𨽻賓州¶
及所屬四縣悉係猺獞案件最多非有専員督捕¶
難以清理州屬之三里營地方與思恩古零土司¶
接壤係蠻賊出沒之區業准部行於思恩府添設¶
<pb:KR2k0054_WYG_114-50a>¶
通判駐劄古零其賓州屬之三里營未有文員専¶
駐應於直𨽻賓州添設州同一員専司捕盜即令¶
駐劄上林縣三里營地方與思恩通判彼此㑹同¶
查緝則防範嚴而奸匪無所託跡以上改設之鎮¶
安府知府歸順州州同添設之直𨽻賓州州同均¶
照苗疆之例揀選調補分别¶
¶
　　題咨五年俸满一體陞用鎮安府除原設通判衙役¶
外應添書辦四名民壯五十名奉議州向沿土制¶
<pb:KR2k0054_WYG_114-50b>¶
未設民壯應酌添民壯三十名歸順土州州同除¶
原設吏目衙役外現在管理錢糧應酌添民壯二¶
十名傘夫一名直𨽻賓州駐劄三里營州同應設¶
書辦二名門子一名皂𨽻六名民壯五十名馬傘¶
夫二名所需俸工役食俱於地丁錢糧内支給報¶
銷其鎮安府原有守備一員把總二員應請添設¶
千總一員兵丁五十名駐劄歸順土州所需俸餉¶
照數彚同估計造報至鎮安府原有鎮安府印信¶
<pb:KR2k0054_WYG_114-51a>¶
無庸鑄給其歸順州州同直𨽻賓州州同俱請鑄¶
給關防以専責成臣謹㑹同廣西巡撫臣金鉷廣¶
西提督臣張溥合詞具¶
¶
　　題¶
¶
　　直𨽻西隆州改屬泗城疏(雍正七年)鄂爾泰¶
¶
　　題為邊郡孤懸酌請等事該臣看得西隆州於雍正¶
五年經前任撫臣甘汝来題請改為直𨽻盖緣彼¶
時泗城尚屬土府故議陞為直𨽻州兹泗城土府¶
<pb:KR2k0054_WYG_114-51b>¶
既經改流並無屬邑似應請將西隆西林二州縣¶
改歸泗城府統轄一切案件俱由知府督催倉庫¶
錢糧亦令知府盤查至西隆現在州治烟瘴甚厲¶
難以存駐今已議以紅水江為界江北屬黔江南¶
屬粤查該州所屬偏牙地方水土平和人烟稠密¶
形勢寛廣四境適均應請移駐偏牙以便居中撫¶
馭再西隆州八達地方本屬𦂳要現在採買穀石¶
建倉收貯必須専員以司出入查西林縣屬八陽¶
<pb:KR2k0054_WYG_114-52a>¶
地方與八達相隔一河應將西隆州州同移駐八¶
陽就近查明顔光色等寨田畝於安挿土民内擇¶
其年力精壯者三十名令其屯種聽該州同管轄¶
役不給食田不取租舊額錢糧仍令照數輸納如¶
此一轉移間體制得宜於地方寔有裨益應建城¶
垣衙署所需工料銀兩數目委員勘估造册報部¶
謹¶
¶
　　題¶
¶
<pb:KR2k0054_WYG_114-52b>¶
　　撥官兵移駐泗城疏(雍正七年)　　鄂爾泰¶
¶
　　該臣看得安營設汛原以彈壓地方必須控制得¶
宜方可以資捍衛廣西右江一鎮額設左右二營¶
左營遊擊守備同總兵駐劄皈樂右營遊擊駐劄¶
土田州百色地方右營守備駐劄泗城府治兹據¶
該鎮總兵官蔡成貴詳稱皈樂官署營房舊建山¶
凹形如盆底並非扼要請將駐劄皈樂總兵遊守¶
弁兵移駐百色其皈樂舊營改設把總一員帶兵¶
<pb:KR2k0054_WYG_114-53a>¶
駐守將右營遊擊移駐泗城原防泗城之右營守¶
備撤回百色等情經臣批行廣西布政使張元懐¶
㑹同按察使元展成議詳前来臣查皈樂地方形¶
勢低窪㣲有烟瘴兼非適中扼要之區在原設泗¶
城副將駐劄其地不過以備援剿兼防土酋今既¶
改設一鎮所屬地方遼濶自當扼其總要以成居¶
重馭輕之勢思恩府屬土田州百色地方相距皈¶
樂僅二十餘里人烟稠密商賈輻輳乃滇黔之門¶
<pb:KR2k0054_WYG_114-53b>¶
戸又有平陽地面可以建築城垣駐屯兵馬况原¶
議皈樂營制尚未興工亦並無改造繁費且經撫¶
臣金鉷¶
¶
　　題請思恩府同知移駐於此則文武同城誠為妥便¶
應如該鎮所議將駐劄皈樂總兵遊守弁兵移駐¶
百色其皈樂舊營改為一汛泗城府治地勢亦屬¶
險要原防守備弁兵實屬卑薄應將守備撤回百¶
色經管錢糧操練軍士以右營遊擊帶領千把總¶
<pb:KR2k0054_WYG_114-54a>¶
各一員酌撥原防百色汛兵一百名合舊設兵二¶
百七十八名共兵三百七十八名移駐泗城府治¶
以資彈壓右營遊擊既議移駐泗城百色又有左¶
營遊擊右營守備隨總兵駐守則左營守備應帶¶
把總一員兵丁一百五十名留駐皈樂庶兩營汛¶
守得以聫絡實於營伍地方均有禆益至應建城¶
垣衙署營房所需工料銀兩數目俟布政司確估¶
造册到日另咨報部外臣謹㑹同駐劄栁州府廣¶
<pb:KR2k0054_WYG_114-54b>¶
西提督臣張溥合詞具¶
¶
　　題¶
¶
　　湖廣交界添設弁兵㑹哨疏(雍正八年)鄂爾泰¶
¶
　　該臣看得廣西平樂府屬之富州賀縣地方僻處¶
邊隅與楚省之江華永眀二縣接壤猺蠻盤踞素¶
稱頑梗應行添設官兵防守先准湖南撫臣王國¶
棟湖廣督臣邁柱咨㑹當經檄行廣西布按二司¶
查議并咨商撫提二臣去後兹臣巡歴粤西與撫¶
<pb:KR2k0054_WYG_114-55a>¶
臣金鉷提臣張溥面加斟酌并據布政使張元懐¶
按察使元展成議覆前来臣查富川賀縣之八都¶
六大寨其寨名乃寳劍黄石湧泉牛巖石密秀山¶
其間尚有小寨四十餘處接連楚省之江華永明¶
二縣并與大源一山相通其山廣濶百里凡八都¶
不法猺獞一犯盜刦仇殺&KR0343;躱大源山内山髙路¶
險兵役不能追捕縣城逺隔八九十里鞭長莫及¶
富賀一營額設兵丁又不敷防禦以致宵小出沒¶
<pb:KR2k0054_WYG_114-55b>¶
不時稽查匪易應請於六寨適中之麥嶺地方専¶
設同知一員民壯三十名職司督捕添設守備一¶
員千總一員兵丁一百五十名一同駐劄防範再¶
牛巖離江華白茫汛二十里小水峽離永明白象¶
汛三里應毎汛添設把總一員兵丁五十名月與¶
白茫白象二汛㑹哨又長圳村離永明祖山岡十¶
五里龍窩村離江華青絲井新設塘汛僅五里應¶
各設一汛每汛安兵二十名月與祖山岡青絲井¶
<pb:KR2k0054_WYG_114-56a>¶
新添塘汛㑹哨又賀縣桂嶺汛屬之開山峝與江¶
華嶺東汛交界亦屬要區應設立一汛以外委把¶
總一員領兵二十名防守月與嶺東汛㑹哨如是¶
則同知守備居中稽查以扼其要而各汛弁兵聨¶
絡㑹哨以守其隘猺蠻畏威奸徒自無托足之地¶
於地方實有裨益以上共應添設同知一員守備¶
一員千總一員把總二員兵丁三百一十名其添¶
設同知即為平樂府捕盗同知守備即為麥嶺營¶
<pb:KR2k0054_WYG_114-56b>¶
守備歸於平樂恊統轄如䝉¶
¶
　　俞允并請¶
¶
　　敕部各鑄給闗防以昭信守所需衙署營房動支正項¶
¶
　　錢糧建造工竣之日造册¶
¶
　　題銷至江華等縣應設官兵聴楚省督撫二臣㑹疏¶
具¶
¶
　　題合併聲明¶
¶
　　歸順土州請設流官疏(雍正九年)　金　鉷¶
¶
<pb:KR2k0054_WYG_114-57a>¶
　　竊照歸順一州向𨽻思恩轄屬因去府遙隔經督¶
臣鄂爾泰㑹¶
¶
　　題請將鎮安陞為流府原設通判裁去改設知府一¶
員管轄歸順等五土屬歸順土州裁去吏目改設¶
州同在案臣查歸順土州地方遼濶夷民強悍土¶
知州岑佐祚驕縱乖戾不守官箴業經臣叅革審¶
擬所有該土州世職應襲無人似應改土為流請¶
設立知州一員駐劄州城撫綏化導收解錢糧以¶
<pb:KR2k0054_WYG_114-57b>¶
専責成并請復設吏目一員與知州同城分司捕¶
務以收臂指之助州同一員應請改駐於該州所¶
屬之舊州地方使得就近撫綏専司緝捕實於地¶
方均有裨益以上知州及吏目各缺係屬邊疆要¶
地如䝉¶
¶
　　聖恩俞允均照粤西擇員調補之例三年俸滿其一切¶
書役弓兵等照例召充俸工役食於該州地丁内¶
動支報銷所有知州衙署並城垣監庫以及州同¶
<pb:KR2k0054_WYG_114-58a>¶
改駐舊城衙署並應估計建造再查歸順原有屯¶
隘頻峝上勾榮勞肆邦壬隘六隘口除壬隘久經¶
封固其頻峝屯隘上勾榮勞四隘毎隘口應設土¶
兵四十名肆邦係小隘應設土兵二十名常川把¶
守盤詰奸宄稽查出入以資扼要又該州接壤交¶
夷前經督臣鄂爾泰㑹疏准添設遊擊一員把總¶
一員兵二百四十名駐劄現在估建衙署營房但¶
查歸順地方上勾隘之隴邦村離州八十里枕近¶
<pb:KR2k0054_WYG_114-58b>¶
交夷左接屯隘頻峝右環肆邦榮勞為𦂳要之區¶
今州城既設流官又有遊擊駐劄止須帶兵一百¶
二十名足資防範應令把總駐劄上勾隘之隴邦¶
村帶兵五十名巡防更於頻峝屯隘榮勞三隘各¶
設百隊一名帶兵二十名肆邦設百隊一名帶兵¶
十名兼同土兵防守庶首尾聨絡控制得宜兹據¶
布政使元展成署按察使事分守桂平梧鬱驛鹽¶
道耿鱗竒㑹議具詳臣謹㑹同雲貴廣西總督臣¶
<pb:KR2k0054_WYG_114-59a>¶
鄂爾泰合詞具¶
¶
　　題伏乞¶
¶
　　皇上睿鑒施行¶
¶
　　題覆四府入籍考試疏(雍正九年)　金　鉷¶
¶
　　題為入籍即清冒籍之源邊隅可致人文之盛再疏¶
陳請仰祈¶
¶
　　聖鑒事該臣看得粤西天末邊隅土司離處而習俗民¶
風逈異内省其間之太慶泗鎮四府暨所屬各州¶
<pb:KR2k0054_WYG_114-59b>¶
縣人極椎魯不事詩書兼之地僻山深見聞鄙陋¶
以故蠻苗愚悍之風驟難化導臣是以再四籌度¶
設法整頓特疏¶
¶
　　題請於此四府所屬州縣令别省及本省之人入籍¶
考試俾得觀摩漸染以化其囂凌强暴之習前經¶
部議未邀¶
¶
　　俞允又經再疏¶
¶
　　題請在案嗣准部咨此中風氣情形難以悉知其果¶
<pb:KR2k0054_WYG_114-60a>¶
否一時變通之計可為日後久逺之圖應令㑹同¶
學政詳悉妥議具題等因奉¶
¶
　　㫖依議欽此欽遵移咨到臣經臣咨移學臣悉心詳議¶
酌妥去後兹准學臣衛昌績酌議咨覆内開查得¶
太平慶逺二府現在&KR0063;試生童約一千七百餘名¶
兩屬人才以之比中邦則不足以之比邊郡則有¶
餘此二府者但飭該教員嚴立課程勤加訓誨二¶
三十年之後人文諒可充盛毋庸再議入籍惟泗¶
<pb:KR2k0054_WYG_114-60b>¶
鎮二府實無應試生童誠宜設法振興以鼔舞人¶
才但令外省之人前来入籍考試其有無過犯無¶
可稽查似宜令情願入籍之人具呈該府州縣一¶
面造入烟戸册准其入籍一面申詳布政司咨查¶
本籍如無過犯准其考試仍呈明學政衙門註冊¶
學臣於兩考時按籍而稽不惟冊内無名者不得¶
混考兼可以杜臨塲妄攻阻人上進之弊至入學¶
中舉之後仍照奉天定例不許搬回原籍如有搬¶
<pb:KR2k0054_WYG_114-61a>¶
回原籍亦照奉天例議處其嫡親子男弟姪同時¶
入籍有名者俱准一體考試其册籍無名親族不¶
得借名混考凡情願入籍之人咨查註册後嚴飭¶
地方官留心稽查如有行蹤詭秘煽惑愚頑不守¶
本分者立即詳逐回籍如該地方官失於覺察或¶
被旁人首告或被上司查出嚴加議處如此則智¶
巧之徒不能為地方害而明通之士轉足為多士¶
益矣再照此番入籍乃加意整頓設法變通之計¶
<pb:KR2k0054_WYG_114-61b>¶
非徒收外省之遺珠實欲造瘴鄉之後學應請令¶
入籍居住之士即為土著童子之師使其相偕相¶
友與居與稽易繫發蒙攻玉所以資他山之石禮¶
聞来學束修可以養遊子之家於義為得查定例¶
童生應試須册註保結廩生及互結業師字様今¶
泗鎮兩府既無廩生自無保結嗣後文武童子應¶
請即以業師為保結學臣按試時閱其保結童生¶
果有書理眀白文字平通者則髙列宫牆之選以¶
<pb:KR2k0054_WYG_114-62a>¶
示褒嘉如有險僻怪誕支離不經者亦薄收夏楚¶
之威以懲倦惰如此則入籍之人與土著之士休¶
戚相闗榮辱相繫諒不肯靳己之長棄人之短集¶
思廣益觀感漸摩必不至轉生怠棄之心而欣欣¶
然適於上進之路矣至所請本省桂平梧潯栁鬱¶
等府州亦准入籍考試之處查此間士子其才智¶
相若其學問相等其師承不甚相逺此六郡童生¶
毋庸令其入籍再此番入籍雖與從前飛来冐籍¶
<pb:KR2k0054_WYG_114-62b>¶
掛名寄籍種種不同較如黑白但以同省之人入¶
異府之籍誠恐將来潛滋冐濫之弊惟查慶逺府¶
屬之荔波縣地處極邊東蘭州係新設流官太平¶
府屬之寧明州亦係新設流官其無應考童生與¶
泗城鎮安兩府相同合無亦准外省之人入籍併¶
請嗣後土屬内如有以土改流之州縣均照此例¶
准外省人入籍考試仍照原¶
¶
　　題於十科後停止相應一併聲明統聽部議臣等悉¶
<pb:KR2k0054_WYG_114-63a>¶
心酌議實屬一時變通之計可為日後久逺之圖¶
於邊地文教大有裨益臣謹㑹同江南道監察御¶
史提督廣西學政臣衛昌績合詞具¶
¶
　　題緣係議覆條陳事理貼黄難盡伏乞¶
¶
　　皇上睿鑒俯賜全覽敕部議覆施行臣等未敢擅便謹¶
¶
　　㑹題請¶
¶
　　㫖¶
¶
　　敬陳鄧横善後等事疏(雍正十年)　髙其倬¶
¶
<pb:KR2k0054_WYG_114-63b>¶
　　臣等看得廣西太平府屬鄧横蠻寨藐法逞兇經¶
前督臣鄂爾泰調遣官兵剿懲惟是地處巖疆界¶
連交阯且鄧横與那練蕾蓬派蓮原共四寨相習¶
頑獷今已將鄧横之最甚者剿平乗此應籌善後¶
之宜永靖邊隅行據該管文武議覆臣詳加籌酌¶
查鄧横一寨應招徕相近朴實民户無田土而有¶
家室者於平坡有水之處居住另立村名所遺田¶
地令其開墾承納錢糧鄧横原額毎年編銀十二¶
<pb:KR2k0054_WYG_114-64a>¶
兩今飭行查丈約計頃數坵叚按口授耕照額納¶
糧至五年安南進¶
¶
　　貢啓闗需用人夫仍照舊例供應其鄧横與那練等¶
各寨每年共編銀七十二兩向為思眀府學祭祀¶
廪餼之用今應飭令查明歸入正項再鄧横等寨¶
地險俗悍今乗剿定之後應將各寨編定十家一¶
甲設甲長一人令稽查居人出入又毎甲選年力¶
精壯者三人為土練又每五甲設練長一名選勤¶
<pb:KR2k0054_WYG_114-64b>¶
慎者充之約束土練聽地方官稽查管轄以防禦¶
地方所有新招寨民及那練等三寨百姓毎寨各¶
設鄉約正一名擇謹厚者為之於四寨適中之地¶
建一約所該管官毎月朔望令齊集聽講¶
¶
　　聖諭廣訓及大義覺迷録使知禮義以期民俗日馴又¶
鄧横等四寨六團向設思明土州管轄經前任兩¶
廣督臣楊琳題准改土歸流𨽻太平府耑管因距¶
府窵逺雍正五年就近歸思明同知耑管復經頒¶
<pb:KR2k0054_WYG_114-65a>¶
給寧眀州印信以専責成仍歸思明同知兼攝在¶
案今四寨六團去寧明州較近應改歸寧明州管¶
轄請¶
¶
　　㫖實設寧明州知州一員専治管理仍聽太平知府統¶
轄其附近之上下石西土州憑祥思陵土州凡有¶
相騐承審案件俱歸該州辦理再思明土府黄觀¶
珠少不更事所轄地方民多藐玩現據該土府詳¶
稱才具凡庸不能約束情愿將安馬等五十村歸¶
<pb:KR2k0054_WYG_114-65b>¶
流官管理自移駐伯江村耑管六哨八哨地方等¶
語所有安馬等村亦一併歸寧明州管轄一切案¶
件俱聽該州經辦至思明土府地方既小通省亦¶
無土府名色應請改為思明土州將原設土府經¶
歴一員改為州同與土官同駐管理其土府所遺¶
衙署即為思明同知衙署其思明同知向来土民¶
視為土府佐貳有事呼應不靈今土府改為土州¶
既移駐伯江村該同知專駐土府城内管理捕務¶
<pb:KR2k0054_WYG_114-66a>¶
應請頒給太平府理土督捕同知駐劄思眀字様¶
闗防凡遇刼奪與漢奸生事等項㑹同武員緝捕¶
新設土州所屬詞訟等項㑹同土官辦理附近之¶
寧眀州思陵等五土州縣向係太平府通判督捕¶
今應就近一併歸該同知督捕至同知一缺向係¶
五年俸滿但該同知并寧眀州均係極邊水土最¶
為惡劣應均請照太平府通判等缺例三年俸滿¶
准其即陞俾奮勉辦理土蠻起釁多由漢奸唆誘¶
<pb:KR2k0054_WYG_114-66b>¶
以致仇殺互相刼擄欲除漢奸須嚴保甲除四寨¶
及現議歸流之五十寨俱令編設保甲外其餘土¶
司村寨向係土目管理與流官地方不同難遽一¶
槩編設應因其故習即以保甲之大意設法責成¶
土目造册稽查倘有容留漢奸即照窩匪例治罪¶
俾有司藉以稽查又新太一協改設副將原額設¶
中軍守備一員千總三員兵丁五百五十八名地¶
屬邊疆實不足以資控制除該協守備已改都司¶
<pb:KR2k0054_WYG_114-67a>¶
請於該協添設右營守備一員千總一員把總二¶
員將左江鎮標現貼防思眀等三汛兵二百五十¶
名再於該鎮標内抽兵一百九十二名共四百四¶
十二名撥入新太協合足一千名之數即令新設¶
之右營守備帶領千把總三員兵丁四百名移駐¶
新改流之原思明土府地方與思明同知同駐彈¶
壓仍貼防寧明思陵二汛併於鄧横寨萬包嶺等¶
處相度要隘設汛防守則兩地控制可資且免増¶
<pb:KR2k0054_WYG_114-67b>¶
餉之煩更有請者梧州府屬之懐集一汛現係左¶
江鎮標輪撥守備一員千把總各一員兵丁四百¶
二十名前往貼防但查南寧相距懐集往返動需¶
兩月離總兵甚逺既難管束其兵丁經年在外兼¶
顧家室且有運餉貼補水脚之費請於懐集設専¶
管守備一員千總一員把總一員兵三百名駐防¶
懐集分防朋岡等汛歸梧州協副將兼轄將左江¶
鎮標貼防之官兵撤回又南寧府屬之横州乃商¶
<pb:KR2k0054_WYG_114-68a>¶
旅往来要路猺獞離處水陸交衝上距南寧三百¶
里下至潯郡亦三百餘里且偪近廣東兩省交界¶
向時蔵匿奸匪原防把總一員兵二百三十五名¶
實不足以資彈壓應請將左江鎮前營遊擊帶經¶
制千總一員外委二員分撥撤回懐集之兵一百¶
六十五名連原防把總一員兵二百二十五名共¶
兵四百名駐劄佈防其中軍守備仍留駐南寧寧¶
眀料理糧餉公務如是内可彈壓五山賓州遷江¶
<pb:KR2k0054_WYG_114-68b>¶
等處之猺獞外亦可以控禦廣東靈山交界之巖¶
疆至慶逺府屬東蘭州原設守備一員駐劄彈壓¶
查該備既有訓練兵馬防衛之責其各哨地方皆¶
係猺獞巖疆在在需員分巡守備一員實有鞭長¶
不及之慮應請於東蘭守備營再設千總一員把¶
總一員以資分防巡禦於邊疆實有裨益新設之¶
懐集營守備應請鑄給印記并裁改之思明土州¶
亦請換給土州印信以昭信守其應建城垣衙署¶
<pb:KR2k0054_WYG_114-69a>¶
營房等項并應動用銀兩聽撫臣委員勘估工料¶
造册送部查核其裁存之思眀土府舊印俟新印¶
到日送部查銷再新太協俱係苖疆調補新設之¶
右營守備俱應照例揀選調補謹㑹同合詞具¶
¶
　　題¶
¶
　　直𨽻賓州改𨽻思恩府疏(雍正十二年)金　鉷¶
¶
　　題為酌請改𨽻州縣以重要郡規模以専漢土責成¶
事竊照思恩一郡向日原係軍民府僻處東南一¶
<pb:KR2k0054_WYG_114-69b>¶
隅而所管地方極為廣濶今已析為三郡但自開¶
通雲南驛路水陸交衝又新設右江一鎮軍需糧¶
餉需員料理該府屬員甚少不敷委用查有賓州¶
及来賓遷江上林武宣五州縣従前俱屬栁州府¶
於雍正三年經前撫臣李紱題請以賓州為直𨽻¶
州分轄来賓等四縣嗣以武宣改𨽻潯州府疆域¶
道里已為妥協惟查賓州遷江上林三州縣境内¶
多係層山峻嶺奸宄易生即如六便等村尤為獷¶
<pb:KR2k0054_WYG_114-70a>¶
悍犯罪拘拿往往竄匿深山而山後一帶即係思¶
恩府所管九土司地方雖各有隘汛巡防而一時¶
調遣撥用仍必由於該府賓州非其所轄必闗移¶
詳請始行調撥現在直𨽻賓州及所管三縣内来¶
賓縣原近栁州與馬平首縣接壤應請仍歸栁州¶
府屬以復舊制其賓州去栁州稍逺由武緣至思¶
恩府僅一百五十里上林由古零土司至思恩府¶
僅一百八十里遷江縣由上林縣至思恩府亦止¶
<pb:KR2k0054_WYG_114-70b>¶
二百八十里此皆大路程站尚有小路更為近便¶
請改去直𨽻州將賓州及遷江上林二縣俱𨽻思¶
恩府管轄則思恩一府共有一州三縣環統郡治¶
之東南北三面與所轄西北一帶各土司形勢相¶
稱氣脈聫絡郡治居中有呼即應各州縣之聽命¶
於知府與受轄於直𨽻州者體統固已有間土司¶
之聽調於知府與待隔屬之闗移者遲速更有不¶
同至於相騐審轉差委盤查各案件屬員既多可¶
<pb:KR2k0054_WYG_114-71a>¶
以隨宜調遣不借員於鄰屬而事無遲悮即山箐¶
蔵奸之藪因漢土事權之歸一而易於緝捕不致¶
有竄匿據險之患如此則形勢相稱責成益専於¶
苗疆要郡更有裨益一切官員及武弁駐劄衙署¶
無庸添改思恩府學仍照原額取進無庸另議其¶
漢土作何分撥之處俟復准到日移咨學臣酌定¶
咨部謹¶
¶
　　奏¶
<pb:KR2k0054_WYG_114-71b>¶
¶
¶
¶
¶
¶
¶
¶
¶
　　廣西通志卷一百十三¶
¶
