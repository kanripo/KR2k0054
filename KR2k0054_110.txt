# -*- mode: mandoku-view -*-
#+TITLE: 廣西通志
#+DATE: 2019-03-29 20:53:15.879402
#+PROPERTY: ID KR2k0054
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 110
<pb:KR2k0054_WYG_110-1a>¶
　　欽定四庫全書¶
¶
　　廣西通志卷一百九¶
¶
　　藝文¶
¶
　　歴朝¶
¶
　　記¶
¶
　　訾家洲亭記　　　　　　　　(唐)柳宗元¶
¶
　　大凡以觀游名於代者不過視於一方其或傍達¶
左右則以為特異至若不騖遠不陵危環山洄江¶
<pb:KR2k0054_WYG_110-1b>¶
四出如一誇竒競秀咸不相讓徧行天下者唯是¶
得之桂州多靈山發地峭堅林立四野署之左曰¶
灕水水之中曰訾氏之洲凡嶠南之山川達於海¶
上於是畢出而古今莫能知元和十二年御史中¶
丞裴公來莅兹邦都督二十七州諸軍州事盜遁¶
姦革德惠敷施朞年政成而當天子平淮夷定河¶
朔告於諸侯公既施慶於下乃合僚吏登兹以嬉¶
觀望攸長悼前之遺於是厚貨居甿移於閒壤伐¶
<pb:KR2k0054_WYG_110-2a>¶
惡木刜奥草前指後畫心舒目行忽焉若飄浮上¶
騰以臨雲氣萬山面内重江束隘聨嵐含輝旋視¶
其宜常所未覩倐然互見以為飛舞奔走與游者¶
偕來乃經工庀材考極相方南為燕亭延宇垂阿¶
歩簷更衣周若一舍北有崇軒以臨千里左浮飛¶
閣右列閒舘比舟為梁與波升降苞灕山含龍宫¶
昔之所大蓄在亭内日出扶桑雲飛蒼梧海霞島¶
霧來助游物其隙則抗月檻於廻谿出風榭於篁¶
<pb:KR2k0054_WYG_110-2b>¶
中晝極其美又益以夜列星下布顥氣廻合邃然¶
萬變若與安期羨門接於物外則凡名觀游於天¶
下者有不屈伏退讓以推高是亭者乎既成以燕¶
歡極而賀咸曰昔之遺勝槩者必於深山窮谷人¶
罕能至而好事者後得以為己功未有直治城挾¶
闤闠車輿歩騎朝過夕視訖千百年莫或異顧一¶
旦得之遂出於他邦雖博物辯口莫能舉其上者¶
然則人之心目其果有遼絶特殊而不可至者耶¶
<pb:KR2k0054_WYG_110-3a>¶
葢非桂山之靈不足以瓌觀非是洲之曠不足以¶
極視非公之鑒不能以獨得噫造物者之設是乆¶
矣而盡之於今余其可以無藉乎¶
¶
　　邕州柳中丞作馬退山茅亭記　　柳宗元¶
¶
　　冬十月作新亭於馬退山之陽因高丘之阻以面¶
勢無欂櫨節棁之華不斵椽不剪茨不列牆以白¶
雲為藩籬碧山為屏風昭其儉也是山崒然起於¶
莽蒼之中馳奔雲矗亘數十百里尾蟠荒陬首注¶
<pb:KR2k0054_WYG_110-3b>¶
大溪諸山來朝勢若星拱蒼翠詭狀綺綰繡錯葢¶
天鍾秀於是不限於遐裔也然以壤接荒服俗叅¶
夷徼周王之馬跡不至謝公之屐齒不及巖徑蕭¶
條登探者以為嘆歲在辛卯我仲兄以方牧之命¶
試於是邦夫其德及故信孚信孚故人和人和故¶
政多暇由是嘗徘徊此山以寄勝槩廼塈廼塗作¶
我攸宇於是不崇朝而木工告成每風止雨收煙¶
霞澄鮮輙角巾鹿裘率昆弟友生冠者五六人歩¶
<pb:KR2k0054_WYG_110-4a>¶
山極而登焉於是手揮絲桐目送還雲西山爽氣¶
在我襟䄂以極萬類攬不盈掌夫美不自美因人¶
而彰蘭亭也不遭右軍則清湍修竹蕪没於空山¶
矣是亭也僻介蠻嶺佳境罕到不書所作使盛跡¶
鬱堙是貽林間之媿故志之¶
¶
　　柳州東亭記　　　　　　　　　柳宗元¶
¶
　　出州南譙門左行二十六歩有棄地在道南南値¶
江西際垂楊傳置東曰東館其内草木猥奥有崖¶
<pb:KR2k0054_WYG_110-4b>¶
谷傾亞缺圯豕得以為囿虵得以為藪人莫能居¶
至是始命披刜蠲疏樹以竹箭松檉桂檜栢杉易¶
為堂亭峭為杠梁下上徊翔前出兩翼憑空拒江¶
江化為湖衆山横環嶛(集作崦)濶瀴灣當邑居之劇¶
而忘乎人間斯亦竒矣乃取館之北宇右闢之以¶
為夕室取傳置之東宇左闢之以為朝室又北闢¶
之以為陰室作屋於北牖下以為陽室作斯亭於¶
中以為中室朝室以夕居之夕室以朝居之中室¶
<pb:KR2k0054_WYG_110-5a>¶
日中而居之陰室以違温風焉陽室以違凄風焉¶
若無寒暑也則朝夕復其號既成作石於中室書¶
以告後之人庶無壞¶
¶
　　鈷鉧潭記　　　　　　　　　　柳宗元¶
¶
　　鈷鉧潭在西山西其始葢冉水自南奔注抵山石¶
屈折東流其顛委勢峻盪擊益暴齧其涯故旁廣¶
而中深畢至石乃止流沫成輪然後徐行其清而¶
平者且十畝有樹環焉有泉懸焉其上有居者以¶
<pb:KR2k0054_WYG_110-5b>¶
予之亟游也一旦款門來告曰不勝官租私劵之¶
委積既芟山而更居願以潭上田貿財以緩禍予¶
樂而如其言則崇其臺延其檻行其泉於高者墜¶
之潭有聲潨然尤與中秋觀月為宜於以見天之¶
高氣之逈孰使予樂居夷而忘故土者非兹潭也¶
與¶
¶
　　柳州山水近治可游者記　　　　柳宗元¶
¶
　　古之州治在潯水南山石間今徙在水北直平四¶
<pb:KR2k0054_WYG_110-6a>¶
十里南北東西皆水滙北有雙山夾道嶄然曰背¶
石山有支川東流入於潯水潯水因是北而東盡¶
大壁下其壁曰龍壁其下多秀石可硯南絶水有¶
山無麓廣百尋高五丈下上若一曰甑山山之南¶
皆大山多竒又南且西曰駕鶴山壯聳環立古州¶
治負焉有泉在坎下常盈而不流南有山正方而¶
崇類屏者曰屏山其西曰四姥山皆獨立不倚北¶
流潯水瀬下又西曰仙奕之山山之西可上其上¶
<pb:KR2k0054_WYG_110-6b>¶
有穴穴有屏有室有宇其宇下有流石成形如肺¶
肝如茄房或積於下如人如禽如器物甚衆東西¶
九十尺南北少半東登入小穴常有四尺則廓然¶
甚大無竅正黒燭之高僅見其宇皆流石怪狀由¶
屏南室中入小穴倍常而上始黒已而大明為上¶
室由上室而上有穴北出之乃臨大野飛鳥皆視¶
其背其始登者得石枰於上黒肌而赤脉十有八¶
道可奕故以云其山多檉多櫧多篔簹之竹多櫜¶
<pb:KR2k0054_WYG_110-7a>¶
吾其鳥多秭歸石魚之山全石無大草木山小而¶
高其形如立魚在多秭歸西有穴類仙奕入其穴¶
東出其西北靈泉在東趾下有麓環之泉大類轂¶
雷鳴西奔二十尺有洞在石澗因伏無所見多綠¶
青之魚及石鯽多鯈雷山兩崖皆東西雷水出焉¶
蓄崖中曰雷塘能出雲氣作雷雨變見有光禱用¶
爼魚豆彘修形糈□酒陰䖍則應在立魚南其間¶
多美山無名而深峩山在野中無麓峩水出焉東¶
<pb:KR2k0054_WYG_110-7b>¶
流入於潯水¶
¶
　　南溪記　　　　　　　　　　　李　渤¶
¶
　　桂山灕水右滙陽江數里餘得南溪口溪左屏外¶
崖巘鬭麗争高其孕翠曵烟邐迤如畫左連幽墅¶
園田雞犬疑非人間泝流數百歩至巖巖下有灣¶
壤沮洳因導為新泉山有二洞九室西南曰白龍¶
洞横透巽維蜕骨如玉西北曰元巖洞曲通坎隅¶
晴眺灕水元巖之上曰丹室白龍之右曰夕室巽¶
<pb:KR2k0054_WYG_110-8a>¶
維北梯險至仙窟北又有石室參差砑豁延景宿¶
雲其洞室並乳澑凝化詭勢竒狀俯而察之如傘¶
如軬如欒櫨支撑如蓮蔓藻井左睨右瞰似簾似¶
幃似松偃竹褭似海蕩雲驚其玉池井嵐飈廻遝¶
交錯迷不可紀從夕室梁溪向郭四里而近去松¶
衢二百歩而遥余獲之若獲荆璆與虵珠焉亦疑¶
夫大舜遊此而忘歸矣遂命發潛敞深磴危宅既¶
翼之以亭榭又韻之以松竹似讌方丈似昇瑶臺¶
<pb:KR2k0054_WYG_110-8b>¶
麗如也暢如也以溪在郡之南因目為南溪兼賦¶
詩以紀之¶
¶
　　新開桂林隱山記　　　　　　　吳武陵¶
¶
　　入則維化出則寕物物寕而後志適乃有西坰之¶
賞始一日命騎西出出門里餘得小山山下得伏¶
流顔曰石秀水清葱葱乎其韜怪物耶乃釋騎蹈¶
履北上四十餘歩得石門左右劍立矍然若神物¶
持之自石門西行十歩得北洞坦平如室室内清¶
<pb:KR2k0054_WYG_110-9a>¶
縹若繪積乳旁澑凝如壯士上負横石奮怒若活¶
乘高西上有石窗櫺忩下望千山如指自石室東¶
廻三歩得石巖巖下有水泓然疑虬螭之所宅水¶
色墨綠其濬三丈載舟千石舟可坐數十人羅絲¶
竹歌舞飄然若乘仙巖之南壁有石磴可列樂工¶
十人其東若畝澮貫石流去不知所止北壁半穴¶
如懸門徹外容小舟出門有潭袤三十歩潭有芰¶
荷潭北十歩得溪溪横五里徑二百歩可以走方¶
<pb:KR2k0054_WYG_110-9b>¶
舟可以汎畫鷁𣺌然有江海趣魚龍瀺灂鷗鷺如¶
豢自溪潭之間有地丈餘其色正赤歴石門東南¶
越小嶺石林危嶠夾聳左右自嶺下十歩得東巖¶
自巖口直下二十歩有水濶三尺許淺沙若畫細¶
草如織南望有結乳如薫籠其白擁雪自巖西南¶
上陟飛梯四十級有碧石盆二乳竇滴下可以酌¶
飲又梯九級得白石盆盆色如玉盆間有水無源¶
香甘自然可以飲十人不竭還自石盆東北上又¶
<pb:KR2k0054_WYG_110-10a>¶
陟飛梯十二級得石堂足坐二十人乳穗駢垂擊¶
之鏗然金玉聲堂間有石方如碁局即界之以奕¶
翛然不知柯之爛矣自堂北出四歩直西二筵南¶
入小峽得内洞東有石室如畫頂上方井弱翠輕¶
綠便如藻繡自洞南下仰矚東崖有凝乳如樓如¶
閣如人形如獸狀闇然不知造物之所變化也自¶
樓閣斗下七歩次石渠渠深七十尺渠上為梁曲¶
折繚繞三百歩遠日月所不能燭矣左右列炬而¶
<pb:KR2k0054_WYG_110-10b>¶
後敢進自梁直南抵絶壁斗下為飛梯飛梯九盤¶
而後及水水北涯有石閣峭甚綴以欄檻適可宴¶
息水通魚船東出朝陽四隅黝黒方谷如鑿以石¶
下投波聲響山寒氣薄人往往畏恐自石閣還上¶
絶壁西去十歩又得小洞俯行三十歩左右壁有¶
鍾乳或垂或滴其極有石室正如禪菴多白蝙蝠¶
出小洞北上二十歩又得外洞石色猶四洞東西¶
壁下有石數十枚其面砥平間有凹鐏琴薦厥狀¶
<pb:KR2k0054_WYG_110-11a>¶
甚怪游人列坐肅若冰霰其東有便房桁櫨栱棁¶
支撑環合猶鬼工之追琢也洞北七歩臨西石門¶
石門西去三十九歩得西洞洞深九十尺北崖有¶
道可容一軌崖南有水水容若鏡纎鱗微甲悉可¶
數識東過小石門門東頫行三十歩詰屈幽邃道¶
絶窮崖又寛明置水閣崖下閣勝九人閣下水濶¶
三十尺伏流崖南亦達朝陽自西洞口南去一矢¶
得南洞洞西壁可讌數十人其東有水輕風徐來¶
<pb:KR2k0054_WYG_110-11b>¶
微波蕩漾琴高遇之當不返矣北上山頂盤曲五¶
百歩石狀如牛如馬如熊如羆劍者鼓者笙竽者¶
塤箎者不可名狀石路四周而松蘿萃於西北公¶
曰兹山之始與天地並而無能知者揭於人寕渝¶
夫翳薈又將與天地終豈不以其内妍而外朴耶¶
君子所以貴夫心達也吾又舍去是竟不得知於¶
人矣乃伐棘導泉目山曰隱山泉曰䝉泉溪曰䝉¶
溪潭曰金龜洞曰北牖曰朝陽曰南華曰夕陽曰¶
<pb:KR2k0054_WYG_110-12a>¶
雲戸曰白蝙蝠嘉蓮生曰嘉蓮白雀來曰白雀石¶
渠寒深若蟠蛟蜃特曰蛟渠或取其方或因其瑞¶
幾焯於圖牒也於是節稍廩儲羨積度材育工為¶
亭於山頂不采不雘倐然而成憑軒四望目極千¶
里高禽鷙獸蛟翔蟻走恍然令人心欲狂又作亭¶
於北牖之北夾溪潭之間軒然鵬飛矯若虹據左¶
右翼為厨為廊為歌臺為舞榭環植竹樹夐脱囂¶
滓邦人士女咸取宴適或景晴氣和蕭然獨往聽¶
<pb:KR2k0054_WYG_110-12b>¶
詞於其下嗟乎我俗既同我風既調兹亭兹山又¶
與人物共之則不知古之甘棠其類是耶他日㑹¶
新亭之下辱命紀事奉筆遽題於北牖曰成紀公¶
字濬之不名重也内吾為伊周外吾為方召疏山¶
發隱也決泉啓䝉也作亭子來也三者其異乎四¶
賢之志乎不異也故書¶
¶
　　五咏堂記　　　　　　　　　(宋)孫　覽¶
¶
　　桂林為郡千山環秀而井邑之内一山峙立狀如¶
<pb:KR2k0054_WYG_110-13a>¶
冠冕凡州堂臺宇榭開戸相倚清輝可掬玩之無¶
斁游者忘歸名曰獨秀山山復有巖可容十許人¶
蕭爽虛凉坐却煩暑宋顔延年出守是邦來游巖¶
間讀書為文以自娛名曰讀書巖葢紀於圖志者¶
其畧如此唐大歴中李昌巙為桂管觀察使因建¶
學其下建元間御史裏行鄭叔齊為之記脱落顔¶
延年事而獨載昌巙之事景平建元相去視今為¶
未乆不應頓失其傳觀叔齊文字猥陋非愛竒博¶
<pb:KR2k0054_WYG_110-13b>¶
古之流亦不能考尋前載也余元祐五年被命承¶
乏於此視事累月聞斯巖名嘉顔延年好尚不凡¶
訪求故迹而荒崖斷石榛莽蕪穢殆不可見乃命¶
寺僧芟刈營葺之創為堂軒以面巖曲而唐人名¶
刻猶有存者因鑱其旁曰顔公讀書巖延年才高¶
性偏放蕩不覊前後見斥於徐羨之劉湛軰不能¶
無怨嘗著五君詠旨味閑淡推重一時然亦以此¶
取怨當路故又榜其上曰五詠堂五詠雖非延年¶
<pb:KR2k0054_WYG_110-14a>¶
在桂所為而乃平日自况也并刻之左右嗚呼士¶
之負才不覊而趨世尤疎者其大足以殺身滅宗¶
次或流離困挫不能自保者踵相躡也如延年文¶
采江左以來葢一二數少與謝靈運齊名辭氣軒¶
揚凌傲當世亦畧相似靈運竟以僇死而延年獲¶
免葢幸矣後之來者遊其巖觀其詩足以想見其¶
平生大槩云¶
¶
　　八桂堂記　　　　　　　　　　李彦弼¶
¶
<pb:KR2k0054_WYG_110-14b>¶
　　湘水之南粤壤之西是為桂林秦以郡置唐以管¶
分遥制海疆旁控谿峝宿兵授帥襟喉二十有六¶
州巍然為㑹府葢承聖宋之御圖也堯仁舜恩覆¶
被無外黠獠効順師徒弗勤而邊境自拓斯民樂¶
其業而安其生喜見太平官府故桂邦之俗歲時¶
載榼提醪口簫腰鼓以遊遨燕賞為事然而郡山¶
蜿蟺環輳郛郭幽巖邃壑窮欄宻檻多栖於烟嵐¶
風磴之外不足以容邦人車葢之盛輿情患之龍¶
<pb:KR2k0054_WYG_110-15a>¶
圖閣鄱陽程公自紹聖四載擁旄開府今閲五春¶
矣公淵淪胸襟恬澹壇宇闔闢權謀不運聲氣而¶
威揚澤霑瘴塵消廓臥鼓邊亭於是裘輕帶緩時¶
為逍遥遊因欲以豁邦人鬱紆之情乃度州治東¶
北隅有隙野焉蘭臯蕪原陂陀軒霍萬景獻秀可¶
以圃而堂之爾乃薙莽斸榛掃除猩猱鼯鼬所以¶
嘷風嘯雨之區而為穹臺曲榭峥嶸瓌麗之觀獨¶
秀屹其孤伏波嶫其偉前繚以平湖為菰蒲菡萏¶
<pb:KR2k0054_WYG_110-15b>¶
之境中闢以廣庭為車騎樂舞之塲右峙迎曦以¶
賓朝暾左開待月以呼夕魄山川滿目桃李成蹊¶
鋪遲日以采蘩激光風而轉蕙而封植丹桂為蒼¶
蒼之林散蟾窟之天馨飄薄於几席之間是為八¶
桂堂也輸吸清漪筒奔迅注泛蘭舟而載雕觴環¶
嘉賓而算醇醪是為流桂泉也鑿芳沼而聳中洲¶
叩淺欄而數遊鱗翛然有濠上之趣不減惠莊之¶
眞是為知魚閣也因岡為臺憑高徙倚蘸波影於¶
<pb:KR2k0054_WYG_110-16a>¶
簷楹潄灘聲於眉宇而峻以青瓊盪空而嬉士女¶
喧咽心醉物華不知珥墮而簪遺是為熈春臺也¶
公乘休暇則驅貔貅抗幢斾引賢士大夫而來遊¶
相與傲清晝擷芳鮮酌桂漿之金波浮先春之玉¶
乳投驍壺而敲芳枰西晷頺光鳴珂而歸夾道之¶
人仰公高致邈在物表謂公雍容燕衎坐鎭數千¶
里於尊爼之上若將與民相忘者雖山季倫之醉¶
習池羊叔子之登峴山風流之敏妙僚侣之英華¶
<pb:KR2k0054_WYG_110-16b>¶
未足多謝彦弼乃招稠人而語之曰爾知公之所¶
以遊乎夫君子長者之於人未有不先同其憂而¶
後同其樂者葢數炊秤㸑足以享已而不足以享¶
人此小知之士所以長見笑於大方之家公之帥¶
桂也明政事練甲兵銷患未萌而人無駭輿之變¶
此先同其憂也公之闢圃也敞扉通途無隔塞之¶
禁而不忍擅一身之私此後同其樂也惟憂樂與¶
斯人共之是為公所以建八桂之意歟於是衆口¶
<pb:KR2k0054_WYG_110-17a>¶
嗟咨感公盛德謂山可泐川可涸斯堂之景豈有¶
既乎雖然景則無時而盡公則有時而去一日歸¶
拜明光宻侍嚴凝則吾人思公之心亦豈有既乎¶
願得公之文以紀無既之景垂無既之思僕曰公¶
手植八桂於堂之砌異時公歸在朝爾邦之人擁¶
翠幹而培深根徘徊撫翫於濃陰之下想風采而¶
詠芳馨期為勿剪之千齡則是眞甘棠之思也顧¶
吾之文亦何與哉謹記¶
¶
<pb:KR2k0054_WYG_110-17b>¶
　　拱北軒記　　　　　　　　　　鄒　浩¶
¶
　　拱北軒者所居對堂之小軒也昭人屋向皆東南¶
獨此居面北軒又正在北方先聖言北辰居其所¶
而衆星拱之故取以名焉因竊自念君者北辰也¶
拱者也羣臣者衆星也拱之者也今在内為輔弼¶
為侍從為六曹寺監之屬拱北可也在外為監司¶
為守令為諸路郡邑之屬拱北可也而浩則名除¶
於仕版身廢於炎荒既已隕墜而為石矣尚奚麗¶
<pb:KR2k0054_WYG_110-18a>¶
天者之擬邪又竊自念所除者名耳拱北之心未¶
嘗除也所廢者身耳拱北之心未嘗廢也夫未嘗¶
除而自除之未嘗廢而自廢之非浩所忍為也浩¶
於是軒朝夕焚香稽首再拜上祝皇帝壽千萬歲¶
長與天同乆與地並拱於内者輔弼盡輔弼之道¶
侍從盡侍從之宜六曹寺監之屬盡所以為六曹¶
寺監之職拱於外者監司盡監司之分守令盡守¶
令之才諸路郡邑之屬盡所以為諸路郡邑之務¶
<pb:KR2k0054_WYG_110-18b>¶
上下相承如源流之一水先後相應如首尾之一¶
形自京師而環矚之雖遠在蠻夷戎狄之外猶在¶
四序平萬物遂重譯效貢拱我聖人而况九州之¶
内乎和氣浮於上則景星見卿雲飛和氣動於下¶
則朱草生醴泉湧凡是祥瑞之物莫不紛綸畢至¶
祖宗之功德由此而彌光廟社之安榮由此而彌¶
固前古以來未有太平若此其盛焉浩之所以拱¶
北在是而已且既以為石矣亦必有觸之而起者¶
<pb:KR2k0054_WYG_110-19a>¶
始自膚寸旋充太虚於時滂沱未必無助然則區¶
區素定之心又安敢自棄而莫之篤歟又竊系以¶
詞曰七曜兮可西五嶽兮可移我心湛然兮如初¶
時我不見窮達得喪之殊塗兮惟拱北之知噫高¶
高無私兮日監在兹¶
¶
　　勾漏山十洞記(并序)　　　　　　吳元美¶
¶
　　天下洞凡三十有六容南西及鬼門關内一郡而¶
得三焉南都嶠北白石西勾漏西山之南去郡一¶
<pb:KR2k0054_WYG_110-19b>¶
舍而近古銅州也平川中石峯千百皆矗立特起¶
周圍三十里其巖穴多勾曲穿漏故以是名予足¶
跡半天下所閲名山多矣卓絶雄傑鮮或儷此者¶
愛而不可失列為十圖置諸座右朝夕自其外而¶
想其内外所見者毫楮可及然特彷彿一二耳若¶
三洞中所有須至者自知譬如乾坤容日月之光¶
安可繪畫也¶
¶
　　靈寳觀記¶
¶
<pb:KR2k0054_WYG_110-20a>¶
　　度西山巓渉落桑江豁然平川曠野中石山綿延¶
直抵北流之西其南跨大江之半古勾漏城也距¶
今邑　十里羣峯屹然如中天觀闕旌旄棨㦸武¶
庫五兵森羅在上而道出其間行者皆愕驚不敢¶
前靈寳觀葢直當其門戸觀後石峯千仞獨以一¶
柱擎天三朝宸奎閣藏其跡案圖經此有觀乆矣¶
南漢始更今名殿庭卑隘門徑荒蕪碑碣可考可¶
詢令人慨嘆不已然土木雖儉陋而氣象雄古雲¶
<pb:KR2k0054_WYG_110-20b>¶
物輪菌眞靈仙所宅香火洒掃雖無人而奎壁照¶
耀雲漢昭回自有神物䕶持之左右數里雖絶無¶
居者豈仙聖之意樂閒曠厭囂煩故不欲廛井畜¶
牧之混其所也觀東百餘歩臨大道傍有龍潭洞¶
披荆榛而入俯伏蹲踞淵渟幽閟冷襲毛骨村甿¶
云神龍所蟄伏勿以瓦礫投也直觀後二小洞南¶
向者曰太陽有浮屠象其北曰太陰淺塞不通然¶
名義所稽第恐俚語以南北分陰陽耳故附之書¶
<pb:KR2k0054_WYG_110-21a>¶
或有知其詳者¶
¶
　　寳圭洞記¶
¶
　　繇靈寳觀後西北行二百歩如倚屏門闢象魏榜¶
其上曰勾漏洞天正寳圭洞此葛仙翁修煉所也¶
洞前小亭俯瞰横塘倚欄四顧則列峯回環如衆¶
星之拱北辰其魁碞而秀偉者如冠弁圭璋之列¶
侍其挺特雄毅者若戈干劍㦸之森衛也石室中¶
有玉宸道君及葛眞人石像室之東為寳圭洞雄¶
<pb:KR2k0054_WYG_110-21b>¶
偉壯觀秉燭而入有丹竈牀几盤甕碾臼皆石乳¶
自然凝結而成竒怪萬狀神摹鬼刻非人間所有¶
約半里水涯循梯直下拏竹筏以行歴甕門三四¶
重間關委蛇燭盡而回翌日掉小舟再往乃窮水¶
際益廣益竒波光澄明蒸靄温燠嚴冬如三四月¶
時同遊者驚駭以為神龍窟中不可乆居乃歸中¶
流矯首見一點煙如長虹出天表葢石罅之容光¶
也捨舟躡梯攀躍而上曲磴飛棧粒點如瑶階雲¶
<pb:KR2k0054_WYG_110-22a>¶
徑小石羅列如瓊杯玉斚瑣碎如楊梅茘枝充實¶
其内不可名狀轉左側身而入直穿太陽洞後山¶
半而出葢寳圭之東掖也其中室曰蟠桃深三四¶
百歩仰視高處杳不見頂然蟠桃之名圖經不載¶
他無所考據其西小室洞明外達連榻周遍可踞¶
可卧葢寳圭之西掖也曩予嘗遊都嶠怪其山竒¶
秀巖穴在下其色黒青而多膏乳毎疑二洞其受¶
陰陽之殊近見寺丞王君云凡陽洞靈仙所宅陰¶
<pb:KR2k0054_WYG_110-22b>¶
洞鬼神所居勾漏陰洞也抱朴乃於此修煉者葢¶
寳圭衆峯左右拱揖受陽和之氣水火既濟故能¶
成功予謂其語頗中理解遂記於此以俟識者¶
¶
　　白沙洞記¶
¶
　　予生平俗眼未嘗觀寳圭之勝以為天下極美而¶
客有言曰白沙其尤美乎予聞喜而不寐黎明杖¶
履﨑嶇亂石間秉燭從竇入俯傴扶伏凡經六七¶
竇所過益寛而所見益竒行里餘乃至中洞縱廣¶
<pb:KR2k0054_WYG_110-23a>¶
一頃高數十仞石膏玉英散彩流光大者齊雉堞¶
小者雜毫芒奎壁交加星宿焜煌愈於寶圭不可¶
為量數仰睇之如崩雲如飛幄如棟樑如榱桷俯¶
盼之如驚湍如怒濤如畦畎如邱阿如鼎爼如籩¶
豆柷敔笙竽之為禮樂器者如弧矢刀劍戈矛甲¶
胄之為兵戎具者如杵臼犂軸缾罌甕盎為農庻¶
家所費用者如塔像臺案幢幡鐘磬為僧道居所¶
嚴設者如齊縞吳紵霜縑霧縠其文彩鋪張於椸¶
<pb:KR2k0054_WYG_110-23b>¶
架如宏璧楚璞圓環方玦其雕琢堆疊於府藏其¶
朴如簣桴土鼓其竒怪如神鬼形狀千嶺萬壑不¶
可殫盡或考擊之則鏗然如洪鐘轟然如震雷厲¶
然如長風吼衆籟冷然如飛瀑瀉幽谷令人神思¶
飛揚形容不逮但索筆書曰勾漏甲於天下而此¶
洞為勾漏第一既而俯視之於下有涸井數十皆¶
舊時採砂處凡砂生於此獨白葢坎離之交自然¶
變化非若鉛石有假人力也予俯拾之得數塊如¶
<pb:KR2k0054_WYG_110-24a>¶
粉道人云春水滿谷而砂始凝採者宿於其傍候¶
凝白滉漾乃可取間或得之亦不常有近聞有好¶
事者以厚賞募少年乘索懸而入下方至地聞霹¶
靂一聲若數千牛吼然少年驚仆乆之乃蘇以為¶
遊觀者之戒自旦達午予遲畱不能去從者告饑¶
乃側身由小道出行數歩豁然見天其傍羅週遍¶
怪怪竒竒間架邃延幃幄參差下閲齊房上聳觀¶
閣玉精蕩射星斗錯落出門四顧則飛簷峻宇嵯¶
<pb:KR2k0054_WYG_110-24b>¶
峨峻岋若過清都閶闔之下前視峯巒拱對列侍¶
翕然一都㑹也始客導予入曰洞當從後門出葢¶
古來謂此為後門至是予大笑曰何倒置也凡居¶
其間有正堂在其中列舍揖其後今此門高數百¶
丈與五鳯樓相似麗譙翼然内外朗然自庭徂堂¶
高廣數丈如之何其後之也遂令置棧磨崖將求¶
善書大其題曰白沙之門¶
¶
　　韜眞觀記¶
¶
<pb:KR2k0054_WYG_110-25a>¶
　　出白沙洞門而西左右皆小峯相對山北平疇孤¶
烟落照茅茨篁竹間始有人居曰道村其東南諸¶
峯間見層出寒松古樾蓊鬱杳靄有洞掩映其間¶
曰韜眞觀中有石碣記南漢時中官陳君所經營¶
及今近二百年醮壇道院故址盡没榛莽道蕪不¶
可行予至亟令火而焚之課僕從葺茅齋一間為¶
食息處修治掃除鳴鐘鼓奉香火已覺洞前山川¶
改觀矣左右二石室其深四五尋石林相對大冬¶
<pb:KR2k0054_WYG_110-25b>¶
亦温疑下積硫磺氣而然其一狹而長捫壁度穴¶
直抵玉虚洞後山而出約不啻里餘也觀之上重¶
重如層樓&KR0232;閣其下溪澗映帶如長虹巨蟒其外¶
亂石崖立絶如人家假山有靡麗如羅縠者有雕¶
繢如珠帶者有明潔如金玉有漣漪如淵波者其¶
各體異狀亦多怪也讀其碣云巖洞多嵌空或深¶
數尺遂積土以實之予陋之曰大為洞小為穴凡¶
石以嵌空為竒政欲空所有安可實所無哉今俯¶
<pb:KR2k0054_WYG_110-26a>¶
觀者如綺疏藻井旁通者如甕牖圭竇凹者如圈¶
如臼凸者如䔲如葢陰陽闔闢呀天穴地豈不竒¶
哉乃實而夷之使吾不獲見造化之全巧顧不惜¶
哉茅齋之右有石窟高深丈餘古木垂葢藤蘿圜¶
繞予終日坐卧其中遂私語其僕從曰兹觀當勾¶
漏之中旁鄰玉虚面揖玉田東望寳圭三里抵普¶
照巖前抵獨秀巖漁歌樵吹雞犬相間吾儕得三¶
四人從者五六人相與耕田鑿井暇則往來徜徉¶
<pb:KR2k0054_WYG_110-26b>¶
其間或有葛翁之來秘方刀圭可幸而觀也因問¶
村甿曰道人有居此者乎村甿曰一老黄冠𨽻名¶
兹觀乆矣然去四十里而家歲或一來來未嘗畱¶
宿予額蹙曰有志於此者何憚遠而不來有此佳¶
景迷不肯住世間凡骨何其滔滔耶¶
¶
　　玉虛洞記¶
¶
　　予寓韜眞洞與道村老農周遊遍覽酷愛東南羣¶
峯傑出烟林之表丹崖翠嶂與洞穴相間晴嵐霧¶
<pb:KR2k0054_WYG_110-27a>¶
靄變態無窮繚繞如城郭羅列如屏幢堆壘如囷¶
倉馳驅如車馬上而高室者下而突竈者浮圖而¶
合其尖者大圭而挫其首者如指日之戈如倚天¶
之劍如囊脱之錐如垂雲之翼如承露之掌如威¶
象之齒如芒星之光如堂階之設&KR1607;業列羽如壇¶
壝之爼簋尊登競巧效竒譎怪百出雖公輸之巧¶
不能琢削雖龍衍之辨不能形容也毎疑其下韜¶
虚孕秀各有洞府但不能得其門入耳村甿陳訪¶
<pb:KR2k0054_WYG_110-27b>¶
者頗曉通識時人語言予始叩之不肯吐乆乃曰¶
此豈無有但父老戒我勿以告人耳詢其故則曰¶
官客來遊吏卒有追呼之擾若繕橋道備薪火尚¶
有可為其需物品備飲食何其甚也驅逐捶詈雖¶
雞犬不得寕顧何益於我哉予聞其語而然之遂¶
止不復與語他日復來勞以酒食笑指觀旁一峯¶
曰此念經窟也舊有浄行諷誦於其石相去跬歩¶
能可登乎予從之捫蘿而上由空穴數重至其腰¶
<pb:KR2k0054_WYG_110-28a>¶
有巖深廣二丈可坐卧外闞東野如觀畫圖循緣¶
躋攀如旋羚羊之角如披蝸牛之殻乆之直徹峯¶
頂而出凭高遐矚去天尺五令人有飄然凌雲冷¶
然御風之態既而復指其下曰此觀衝洞也復隨¶
之從穴而入其峯勢支分𣲖别開拓旁午紆餘屈¶
曲如列衆柱而成室屋南北東西路脈交通火光¶
四燭洞煥太虚俯者仰者蟠者飛者走者倚者負¶
者皆瑩如玉爛如銀也有潭碧色或云毎枯旱時¶
<pb:KR2k0054_WYG_110-28b>¶
雲氣中蒸上徹霄漢如薰爐如炊甑雨必立至雨¶
止則四風颯然槖籥而入葢龍之升降也予謂此¶
峯上摩天輪下控地軸其中洞然凝結如玉色而¶
名曰念經窟觀衝洞皆不雅輙更其名為玉虚洞¶
云¶
¶
　　巫山寨記¶
¶
　　玉虚洞之坤維得馮道士石寨而望之天地設險¶
隱然鐵甕城也其巋然當前者排敵也洞然旁達¶
<pb:KR2k0054_WYG_110-29a>¶
者睥睨也巉然下瞰者邏庭也崒然上聳者&KR0463;臺¶
也拂雲而銛指者牙纛也射日而森布者干櫓也¶
屹立而齊整者守卒也踞坐而揮領者主帥也行¶
將逮門則横屋駢羅曲蹬周遭萬兵叩關一夫誰¶
何風松鳴杵烟蘿張幕蛇行雀歩乃至北落入其¶
中規圜二頃絶壁千仞十有二峯四廟一圍接郭¶
連郛前植樓觀後峙香爐左拱而俟右倚而趨其¶
色紫翠間以尖峯懸崖卓犖連蔓巑岏怪竒可駭¶
<pb:KR2k0054_WYG_110-29b>¶
可愕踵挿重泉頂摩九天接武差肩揖遜相先信¶
乎瞻在前忽在後仰彌高鑽彌堅也予拱手還曰¶
此寨之景得非吳許十二神仙宴座壺中日月長¶
處乎不然則妙嚴圓梵大士如來光明藏也遂規¶
地薙草列石環坐且仰而歎曰彼馮道士何人乃¶
託名於此而易名之為巫山寨其何如哉¶
¶
　　玉田洞記¶
¶
　　玉田洞在韜眞觀之西巫山寨之北其界相望也¶
<pb:KR2k0054_WYG_110-30a>¶
洞闢三門其高者險絶難攀其卑者偪塞難行獨¶
由中而入路分三岐右則坎阻杳黒左則虛明爽¶
快受明之所則洞門高處也庭中廣深如在觀閣¶
之下其盤石皆翠碧色平夷通明可以偃仰其膏¶
乳則玉石流光悉具物象緣石棧行百歩傾身而¶
入乃至玉田其田數坵廣有二丈長三倍之中且¶
平其塍畔皆匀續蜿蜒刻鏤精緻如今人食用器¶
皿所為其傍有花瓣寸餘純然玉色亦如今人器¶
<pb:KR2k0054_WYG_110-30b>¶
皿日用銅銀為飾造化巧妙瑣屑遂至於此安可¶
以描摸億度也田中積水無間夏冬不溢不涸不¶
增不減氣常温和葢萬乳所融洩耳越疆而東其¶
竅多鍾乳垂而四五寸者光采&KR0177;然時可採取舊¶
曰石田予謂石田何所用之此正仙人種玉處遂¶
更名曰玉田洞出洞而南半里至玉田寨寨高至¶
十餘仞其拗中瀦蓄湛然如桵藍潑黛厲風不動¶
揺廣四五丈深莫測也蓧蘿陰翳怪石蹲踞如神¶
<pb:KR2k0054_WYG_110-31a>¶
守鬼䕶其北流為二池中有小島嶼狀其南則潛¶
流北出溢入大江春時江中大魚逆躍入此似有¶
知也自玉虛洞至此皆甿陳訪所導疑訪尚有隱¶
秘處然遊觀止矣雖有他竒吾不敢請已其土人¶
好事者亦往來山間三十年未嘗有至此者然予¶
觀覽之勝其鑿空固自我發之異時車馬踵至晨¶
夜囂呼擾及田桑則作俑之罪將何逭之既而自¶
覺曰嗟乎簞食瓢飲芒鞋布襪曵短笻探餓虎之¶
<pb:KR2k0054_WYG_110-31b>¶
穴與猿猱為伍世間嗜好如我者寕有幾而誰肯¶
為此來乎¶
¶
　　普照巖記¶
¶
　　普照巖距韜眞觀五里山如覆釡洞穴當其胸唐¶
時有草亭於上蕪没乆矣或以洞中之竒來諗遽¶
到其麓從者厭高陟剪蘿蔓荆榛雜然因以菟窟¶
見欺予曰第焚吾先登既至巖下舊址巋然回首¶
却顧則西望東臯南北阡陌盡在足下黄坡翠巘¶
<pb:KR2k0054_WYG_110-32a>¶
與石峯相間歴歴落落尤可觀也入間數歩上通¶
若中霤狀古木覆之屏几之右有玉貌立於旁堂¶
之中簾幙高張筵几肆列仰視則如玉京山紫虛¶
府鬱秀不可階升也俯瞰室内恍敞森嚴詭怪絶¶
特令人毛髮颯然與月夜扁舟於千崖萬壑風烈¶
水寒無異其中仙壇臺塔低昻交錯靈旙寳幢霓¶
裳羽衣皆獵獵如龍夭矯如鰲贔屭如龜折甲如¶
麟有趾以火燭之鱗甲耀目以物擊之聲響駭耳¶
<pb:KR2k0054_WYG_110-32b>¶
旁睇壁間則蟲篆瑣碎圭璧成文綠質白章駢花¶
鬭錦濃粗疎宻各有態度不知雕琢之竒繪繡之¶
工果誰為之當安僧迦於巖以實其名以傳不朽¶
可也¶
¶
　　獨秀巖記¶
¶
　　度普照巖之西長坡巨阪川原遐曠石山到此稀¶
矣遠矚平野中鬱然孤峙者獨秀巖也予初望如¶
廩狀意頗隘之既至則洞門宏䆳古木蕭森與韜¶
<pb:KR2k0054_WYG_110-33a>¶
眞觀抗衡石室中廣六丈高倍之虚明平夷可容¶
千數人石乳掛壁上如彌陀大士像此又韜眞所¶
無者徐升其巓徘徊倚望四顧豁然前雖小室附¶
庸亦足觀者此葢勾漏别峯也車馬往來距邑十¶
里雲山莽蒼西入鬱平松灣竹塢樵木出没此異¶
人居止處倘在中州堂上列鐘鼓門外來名士可時¶
刻已乎然遊遨寳圭獨秀姓名歲月題刻宛然記¶
此竒勝何忍畧耶豈以遷謫之故日懷惴惴憚於¶
<pb:KR2k0054_WYG_110-33b>¶
來遠耶將駐旌倚馬傯傯去來未暇徧歴耶殆亦¶
有記之而斷碑漫版荒陋中無好事者為之流傳¶
愛䕶耶予方來假道過此不敢賦詩姑為偈曰遠¶
役鬼門關徧歴仙世界豈敢問丹砂庶欲銷罣礙¶
此乃寫興而不已者也¶
¶
　　金龜山記¶
¶
　　圖經俗名為眞武嶺高八十丈在邑東二里山色¶
蒼蒼黄黄其背穹窿坡陀四垂首戴巨石高十餘¶
<pb:KR2k0054_WYG_110-34a>¶
仞崟嶔突出間色青黒且有口吻狀四圍遠近視¶
之如眞靈龜也天下峯巒巖谷若龍若馬若獅子¶
之像多矣然彷彿而得四五獨此粹然逼眞顧不¶
異哉水流大江直西南來龜從東北舉首而赴之¶
或云隔岸有山曰㑹靈相對而起此上有壇而彼¶
上有臺予未能至不知狀貌何如也是山最與勾¶
漏為鄰而龜闖然於洞前故附於圖之末¶
¶
　　萬象閣記　　　　　　　　　　楊萬里¶
¶
<pb:KR2k0054_WYG_110-34b>¶
　　衡湘以僻在南荒遠於中州而亦以山水重天下¶
故天下有山水而衡湘無山水非無也無地不山¶
水也然其聞者在道曰九疑在永曰浯溪曰澹巖¶
在衡曰祝融曰石廩在潭曰嶽麓而止耳予嘗南¶
望九疑北登嶽麓是數者固竒矣而其他深林寒¶
谷窮崖怪壑葢有名不爼豆於九疑嶽麓之班而¶
其美不減不加也然則前軰之蹤跡於衡湘間果¶
皆徧耶山水之不立於四通之衢者果皆無竒耶¶
<pb:KR2k0054_WYG_110-35a>¶
如賢人君子之於世其聞焉者幸而遇也其無聞¶
焉者不幸而不遇也以前軰之所見叅予之所見¶
其遺者已如此以予之所見推予之所未見又可¶
數耶全州清湘令安侯紹興三十有二年春二月¶
十二日以書遺萬里曰吾邑雖陋而山特竒吾於¶
懸治之旁擇面勢之最宜於山者作一閣焉既成¶
獨上四顧則四面之山皆凑於几席吾取醉翁之¶
語而名以皆山願為予記萬里曰人於山常厚而¶
<pb:KR2k0054_WYG_110-35b>¶
山於人常疎非山遠於人也人遠於山也其病一¶
曰俗一曰貴世之君子誰不以一邱一壑自許哉¶
然衣有京洛之塵面有康衢之埃而欲與夜鶴同¶
夢白鷗同意難矣自古王公大人酣醟於富貴而¶
荒浪於聲色乃始欲與山為方外之交自湔祓其¶
昨非固已為失䇿矣而山何事焉今清湘之民既¶
得賢侯以為之撫摩而山水又得賢主人寵光之¶
獨非幸歟侯試揭予言於閣當有見之而怒生癭¶
<pb:KR2k0054_WYG_110-36a>¶
者矣當有首肯而三嘆者矣昔也賢主人予未之¶
識也山則予未之見也雖然予神交其間他日登¶
而賦之予也主人也山也其亦歡然傾葢也哉¶
¶
　　南樓記　　　　　　　　　　　張　栻¶
¶
　　廣西轉運判官所治便㕔之前有樓棲官府文書¶
鬱而不治予每睨而病之他日過之則煥然一新¶
矣詹侯體仁觴予於其上倚檻而觀凡四旁之嘉¶
花美木悉獻其狀而遥岑寸碧挺然屏山之隅樓¶
<pb:KR2k0054_WYG_110-36b>¶
之下為堂堂之前為亭皆幽雅有趣予怪而問之¶
詹侯笑曰吾皆因其舊云耳始吾闢樓之塞而觀¶
之則其美已具易其楣桷之腐壞者與其忩戸之¶
隘狹者周以闌楯而吾樓成焉又視其下居然一¶
堂也則厰以簷牙而重飾之前有茀地去其穢壤¶
而柱之礎存焉則又因之以為亭名吾樓曰南樓¶
取其面勢所直也堂曰梅雪因吾治之故名也亭¶
曰須友亭之旁植竹與梅與松吾將與之友亦且¶
<pb:KR2k0054_WYG_110-37a>¶
須吾友朋而共樂乎此也為我書其扁且記之予¶
嘆詹侯之智能因其故而損益不宿勞不重費不¶
出戸庭而得美觀是可志也予於此竊有感焉嗟¶
乎物之通塞固有其時向也人所賤棄弗顧之處¶
一旦而吾曹相與談笑周旋於其間闢暗鬱為光¶
明變荒穢為整治此非其時也哉通塞固有時然¶
使其不遇詹侯則終於廢壤而已時固存乎人哉¶
凡物皆然豈獨是樓且詹侯方以使指按行一路¶
<pb:KR2k0054_WYG_110-37b>¶
一路之郡邑亦廣且遠矣政事之隳弛人情之鬱¶
拂與夫利之所壅而弊之所生葢不一矣詹侯將¶
次第而振其弊導其鬱通其所壅而去其所病亦¶
若為是樓因其故而損益不勞而有餘也則斯人¶
之所遇豈不在於斯時也邪抑有待於詹侯者邪¶
予方頼侯以免於戾其渉筆而俟也又豈特記是¶
觀覽而已邪樓之成以淳熈五年三月五日提點¶
刑獄事廖侯季能實同予來觀又十五日而予為¶
<pb:KR2k0054_WYG_110-38a>¶
之記詹侯嚴陵人名儀之廖侯南劍人名蘧予則¶
廣漢張栻也¶
¶
　　韶音洞記　　　　　　　　　　張　栻¶
¶
　　由虞祠之後不十歩至虞山之下有石門可窺入¶
其中則虚明以長仰而視之石去人僅尺許色清¶
潤可愛瞰其旁蹲踞蜿蜒如虎豹龍蛇者皆是也¶
行其中十餘歩望北牖清江横於前下臨深淵所¶
謂皇澤灣也始栻既新帝之祠得新安朱熹為之¶
<pb:KR2k0054_WYG_110-38b>¶
記命工人度山之崖磨而鐫之偶發石而得斯洞¶
鑿其下石之齧足者翦其北林薄之翳目者而地¶
之勝有若天成焉名之曰韶音洞葢淳熈三年秋¶
也洞之深凡十有三丈廣二丈有竒牖之外少西¶
有地隆然而高為臺可釣明年秋又於洞之左得¶
小邱平廣爽塏江出於旁凡桂之山瑰竒傑出者¶
悉獻其狀作亭於上名之曰南薰之亭於是洞之¶
前後皆有覽觀之美來拜祠下者已事而退又得¶
<pb:KR2k0054_WYG_110-39a>¶
以從容而游息焉嗟乎有虞氏之德其盛蔑以加¶
矣葢君臣父子兄弟夫婦之彛性孰不具是哉帝¶
之所以為盛德亦盡吾心之所同然者爾是則帝¶
之澤流洽於人心固將與天命並行而不可冺夫¶
何有古今之間哉後人徘徊於斯地遐想簫韶之¶
音詠歌南風之詩鼓舞而忘歸也其亦庶幾有以¶
興起乎遂書於石¶
¶
　　甲亭記　　　　　　　　　　　張孝忠¶
¶
　　湘與灕分百有二十里東合灌流而羅水又從西¶
北滙郡有峯巒峻極贔屭其陽望之若無所容其¶
足也城西行二里許稍迂數十歩巖壑天開寛閒¶
深静遂得蘭若之勝由殿廊益東上斗折再三側¶
立陽崖有地方不二丈竚立而望則三江之吐吞¶
萬山之嶙峋皆在其下烟雲杳靄飛鳥滅没可觴¶
可詠使人忘歸眞清湘之絶境也為作小亭以甲¶
名之王黄州所謂江山猿鳥雲泉竹樹為天下甲¶
<pb:KR2k0054_WYG_110-39b>¶
此亭皆具焉余甲寅夏初官是邦其明年冬始與¶
賓客爼豆於此居無何被檄去郡而余心樂之自¶
不忘夢寐斯亭也因記以名之更刻碑石以示不¶
磨¶
¶
　　玉髓泉記　　　　　　　　　　林　岊¶
¶
　　磐石之石湘之竒石也磐石之泉湘之竒泉也由¶
東西徃來者水浮湘江陸逕磐石而磐石之下亦¶
有江流則螺江也螺江之岸修平如帶湘山右據¶
<pb:KR2k0054_WYG_110-40a>¶
峥嶸超突十歩一巖五歩一竇層見嶻嶪者磐石¶
之石也生於洞穴覆以嶔嵌色青味甘響揺江潭¶
者磐石之泉也余比政暇嘗遊斯境喜而徘徊瀹¶
流㝷源循涯導津有澑而澗有溢而盂有澄而泓¶
覺粹精之混融飲一瓢以自適因舊址為亭據衝¶
要領晴暉坐挹江光石乳畱照徜徉左右拾騷吟¶
於林壑訪釣隱於烟波超然忘歸葢逸興之四集¶
也客有踞泉上問余家閩㑹巨濤沃日之紅澄瀾¶
<pb:KR2k0054_WYG_110-40b>¶
際天之碧既倚巖而熟睨歴江淮抵燕趙太行之¶
峻特黄流之奔猛抑又接於心目乃愛是焉何也¶
余曰泉亦多愛矣有海泉有淵泉有山之泉有井¶
之泉有谷之泉有石之泉原泉混混不舍晝夜盈¶
科而後進放乎四海海也溥博淵泉而時出之淵¶
也險止亨行山也洌食寒泉井也谷之泉唐人所¶
謂振鷺之瀑石之泉漢人所謂太山之雷晉人所¶
謂涓涓始流是也今斯泉生斯石無一點塵雜氣¶
<pb:KR2k0054_WYG_110-41a>¶
又當楚粤之通衢瀑容井德毓山之趾出知所適¶
三江㑹同淼然湖海湘中號之第一此固余之所¶
甚愛而思與往來者數也¶
¶
　　思賢堂記　　　　　　　　　　譚惟寅¶
¶
　　淳祐十二年春作思賢堂夏日至堂成思賢者孰¶
謂葢唐肅宗時有若元結次山代宗時有若王翃¶
宏肱德宗時有若戴叔倫㓜公順宗時有若韋丹¶
文明而我宋建炎則有若王次翁慶曾此五賢者¶
<pb:KR2k0054_WYG_110-41b>¶
治官之實吾能舉其槩丹以訓耕織興學校濟貧¶
民自鬻者歸之築州城十三里開屯田二十有四¶
所事具見循吏傳結身諭蠻方綏定八州翃殄賊¶
㓂悉復故地叔倫招懷夷落威名遠暢史臣大書¶
不可磨也次翁慕元結為人取結在道州時乞免¶
科率二奏刻之石其言曰庶不墮元子之政志尚¶
如此治績可想也吾乃以思其人求其心推為政¶
<pb:KR2k0054_WYG_110-42a>¶
術積為治行吾志也堂之東房有三曰内省資拙¶
才劣不能寡其過故省躬而自檢也西軒二其一¶
曰延老見老者於此而問政也其一曰樂山因容¶
山以取義也山高五百丈延袤千里巍峻厚重正¶
與軒對得朝挹其爽氣而夕景其高稜有契於心¶
以静為德仁者之事也然此非我所得有後人之¶
志與我同耶勿改可也其異耶改之無不可五月¶
朔日率郡屬展敬於五賢致一奠之禮或曰盍記¶
之乃書¶
¶
<pb:KR2k0054_WYG_110-42b>¶
　　浮金亭記　　　　　　　　　(元)費克忠¶
¶
　　余觀古藤形勝在東山一景繡江經其下鐔水凑¶
其東春水既溢秋波未消自川之東南望之山勢¶
宛然如浮於玻璃蒼烟喬木斜陽古渡空實相映¶
遇目成色者皆是也舊有浮金亭在今東山李衛¶
公祠前宋紹聖間蘇東坡遷海南艤舟登眺舉酒¶
賦詩曰愛此小天竺時來中聖人又曰江月夜夜¶
好江寒日日新葢言其江山形勝似天竺雲山江¶
<pb:KR2k0054_WYG_110-43a>¶
月如錢塘使人胸次灑落殊不知瘴鄉之為瘴鄉¶
也吁蘇子遠矣此堂隳矣山水寂寞草木堙鬱亦¶
已久矣泰定戊辰春龍江秋山孟公主簿鐔邑越¶
明年秋稔人和政事多暇頗放情於山水之間樂¶
於詩酒之外因與僕浮江而東及暮渡江而西秋¶
水潦盡月影在山江風徐來江月相盪秋山顧曰¶
此非其浮金之眞體歟於是引棹於江之濱據胡¶
牀而賦詩有漢光射潛蛟細細波浮金之句僕亦¶
<pb:KR2k0054_WYG_110-43b>¶
有月光波影自溶液江風細細金鱗浮時正中秋¶
之夕也得非興廢有時邂逅今夕秋山遂有意於¶
此矣他日追索遺址以其路﨑曲不便騷人墨客¶
之所登覽焉秋山性亷介好山水綽有古人之風¶
每見一泉一石必徘徊顧戀翫而後去及至東山¶
之下繡江之上得一亭之地與光華亭對倚碧山¶
俯長流竹樹交映日月浮動比舊址尤嘉誠為此¶
州之勝遂相率居城士夫搆亭於其上亦匾之曰¶
<pb:KR2k0054_WYG_110-44a>¶
浮金雲烟沙鳥風帆浪舶變化往來氣象萬千使¶
人登斯亭俯仰慷慨而忘寵辱憂畏之心果謂瘴¶
鄉而已哉當與金山浮金堂錢塘天竺同一勝槩¶
云¶
¶
　　遊聚仙巖記　　　　　　　　(明)蕭雲舉¶
¶
　　蕭子以予寕歸休雅抱山水癖聞永淳有衆妙巖¶
異時雲間董元漢氏繇比部郎忤相以嚴譴居邕¶
曾為斯巖撰記咨咨鑒賞吾軰枌斯榆斯直盈盈¶
<pb:KR2k0054_WYG_110-44b>¶
一襟帶水而絶無寓目恐巖阿見笑薜茘含羞矣¶
戊午春同門人劉晉生從弟允佐中表朱仲南習¶
形家者熊子元祚裹糧治具操輕舫陟秀峯過冷¶
水渡湴瀧暮宿樟村渡翼旦抵伶俐江已刻繫纜¶
滕村之東滸距淳邑乃二十里也自江至滕村僅¶
三里許自滕村望巖將近余賈勇先登舁而行諸¶
子䇿蹇從之維時山容谷狀連離交錯馬首一峯¶
蔓草荒藤苔封蘚合意得無類武陵天台諸幻境¶
<pb:KR2k0054_WYG_110-45a>¶
乎捫蘿而上空竅中團圓如葢門顔聚仙表異也¶
室計二丈許深三丈約畧可容百十人中一石距¶
地首頗昻背突小峯列級而上有磴道左横一平¶
臺如龕狀可置觀音大士座洞門之左懸數級類¶
琴卓長計五六丈卓之上一團窩深可供佛傍宜¶
鐫兩金剛控海門仰而見石筍攢峯列嶂施碧塗¶
丹如裳如䄂如指尖倒筆澷白横綠細鱗微紋俏¶
幻不可縷指石傍一徑始而入殊隘行數武漸寛¶
<pb:KR2k0054_WYG_110-45b>¶
秉炬燒燭琅如雪山玉樓逶迤中行一石柱撑天¶
門其平而坦者名曰瓊臺峭而玲瓏者名曰玉龕¶
有白鸚鵡懸啄如攀籠狀緣龕以過曰二天門中¶
道寖寛一石仰顧絶似犀牛宛然具頭目蹄爪上¶
懸一石圓白似寳鏡俗呼犀牛望月後石室有二¶
孔竅通明似天忩室之左曰三天門更竒譎駭觀¶
徑之左有窟深而長水聲潺潺似藏異物令人不¶
敢逼視三天門之外有石室三路轉平且廣横起¶
<pb:KR2k0054_WYG_110-46a>¶
一臺如海中蓬萊方丈若蜃樓若蛟室若月宫若¶
天都此中大石有心小石有目玉鬟雪姿横波送¶
睫一望晶光似雕蓮繡芝懸龍立象行人鼓吹其¶
下直恐鴻寳光怪驚動蛟螭毛骨不寒而慄爰命¶
酒人連進三觴微有暈色又進之折腰而過清冷¶
澗水上下夾一長壁僅長丈許中間龍文鳥跡細¶
畫蒼形曲水環溪窮工極鏤舊名龍牀衡眎之深¶
入無底好事者云若有五丁拔出可作茘枝池誠¶
<pb:KR2k0054_WYG_110-46b>¶
美之也然人世中曾未入目頃之開導行者謂踰¶
此多水恐炬不然則故道難覓乃却歩穿一狹竇¶
僂而還直容雙足此後長沙如粉俗名沙街又行¶
數歩有佛閣有鐘有鼓柱以乳滴而成鐘鼓以虚¶
而鳴叩之鏗然作宫商聲兩側徑玉石磷磷仰者¶
俯者縱者横者眠者竪者面而對者背而欹者倒¶
懸者特聳者類獅類象類鳯類麟無片瑕斑點泥¶
封蘚剝之汚其皜皜皓皓如九天飛練長空白雲¶
<pb:KR2k0054_WYG_110-47a>¶
綿亘數十餘丈纎塵不染即詩者難工畫者難巧¶
葢余生平眺覽斯為快志云卓午下洞門見諸孺¶
子荷笠山顚俯瞰揶揄笑吾軰栖栖何為者余即¶
命從者吹簫擊鼓短歌數曲諸孺子又揶揄且驚¶
且避余亦與諸子相顧一嘘日暮揚舲而返¶
¶
　　潯江雙獲銅鼓記　　　　　　　樂明盛¶
¶
　　天啓乙丑仲冬余奉學正檄自庾遷潯道韶石陟¶
舜峯閲九疑記歴蒼梧而入潯境余詢此為何地¶
<pb:KR2k0054_WYG_110-47b>¶
長年曰前即銅鼓灘也余曰昔髫齡時閲漢逸史¶
馬伏波征交阯舟經八桂有二銅鼓躍入水中此¶
非其地耶舟子曰然數年來已獲矣未審今置何¶
所至潯而祗謁先師廟同寅周君禮指示余曰此¶
銅鼓也漢代躍而沉今三千年而現不裂不缺非¶
神靈呵䕶何以得此余細閲之身圓七尺有竒面¶
徑二尺一寸許高與徑埒上部似鼓下體無底腰¶
視面稍縮而徧體多葉文紅女繡刺所不逮余手¶
<pb:KR2k0054_WYG_110-48a>¶
叩其唇錚錚鐺鐺桴擊其面滃滃鼕鼕竊念古有¶
七敲三撾法惜無傳而硿&KR2369;莫諧韻時乆如許花¶
紋側角内無損蝕信神物耶又數日而登觀風樓¶
眺望白石羅藂思靈之勝邑博袁君鳴謙復指一¶
器示余曰此異物也余昔任茂名聞此地獲之葢¶
自伏波時没而今現余曰郡庠有其一兹豈其匹¶
耶何形體同而兹唇稍窳也曰是也君知其同未¶
知其異焉歲戊午端陽日白石山人動土得此其¶
<pb:KR2k0054_WYG_110-48b>¶
日銅鼓灘漁人以網絓莫舉因入水而摸知為器¶
矣帥衆即舉而出之兩地小民均獻入官以上古¶
器不敢私也郡公邑宰曰此神明所呵䕶宜歸之¶
聖神遂以質全文備出自灘中者置文廟中而形¶
觚差蠡出自白石者置觀風樓兩者窳完異而形¶
同聲同没水同出現之地異而所獲之日又同手¶
摸心賞直令人神遊三千載而上矣昔東坡蘇氏¶
以狄咸作九成臺自稱玉局散吏喜為之記余謂¶
<pb:KR2k0054_WYG_110-49a>¶
其慕浮名而忘眞器也今兩具漢冺而明現兩失¶
而同現人亡而器存好古之士樂觀其現詎不與¶
商彛周鼎共珍為宗廟器乎夫日月寒暑風雨晦¶
明並於天地間而南郭子綦謂其未聞地&KR0284;今人¶
隱於漢天顯於今如寒暑晝夜遞伸是天&KR0284;叶地¶
&KR0284;聞矣奚啻鞉敔壎箎管磬匏絃也乎昔韶作而¶
鳯儀獸舞韵調而馬仰魚聽今天使有形有聲者¶
顯祥異於蒼梧之西而聖天子履中蹈和立極以¶
<pb:KR2k0054_WYG_110-49b>¶
安天下人和而氣應協流古樂重興韻雅載作俾¶
魚不淰鳥不獝獸不狨人情不失我明嫓美虞周¶
跨軼炎漢殆九成中之重器也歟伏波有知手為¶
加額子瞻際此九成臺記可無作矣歲在丙寅履¶
端上元日臨川樂明盛記於潯州公署周君禮大¶
庾人相與校鐫袁君鳴謙平樂人喜觀厥成名得¶
並書云¶
¶
　　柳山飛來石記　　　　　　　　周宗正¶
¶
<pb:KR2k0054_WYG_110-50a>¶
　　予始至全陽登湘山見所謂飛來石者詢之老衲¶
談甚悉云自羅浮飛來予意羅浮去湘山數千里¶
即有神物挾之以飛亦未應若是其遠况羅浮之¶
石嶙峋南海之上不下千里區誰能歴其地而驗¶
其飛去之跡果與此石度長絜大乃知其的自羅¶
浮也石而飛已可駭愕而謂飛自羅浮則愈怪誕¶
可疑矣無何西山陳王客虚峯陳黄門二先生招¶
飲儒素堂酒半具言柳山書院壬寅四月七日午¶
<pb:KR2k0054_WYG_110-50b>¶
時有石一區乘風雨雷電飛入應泉井中頭昻尾¶
低狀如龍馬此耳目所逮時日無幾殆非傳聞影¶
響者比予方疑湘山飛石而顧有此即日偕寮宷¶
惲子袁子往觀之見其形狀頗具高三尺長六尺¶
濶亦不下二尺有竒重可數千觔即使好事舁而¶
措之非二三百人舉之莫勝况其自墮井中僅與¶
其石甃廣狹相當雖人力巧為排妥亦不若是之¶
凑合而無牴牾也訪之守者云其日午時風雨晦¶
<pb:KR2k0054_WYG_110-51a>¶
暝雷電大作初未聞墜壓震疊聲雨霽雲收忽見¶
池中有此石也噫亦竒矣¶
¶
¶
¶
¶
¶
¶
　　廣西通志卷一百九¶
¶
