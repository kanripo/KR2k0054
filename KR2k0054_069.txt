# -*- mode: mandoku-view -*-
#+TITLE: 廣西通志
#+DATE: 2019-03-29 20:53:17.445814
#+PROPERTY: ID KR2k0054
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 69
<pb:KR2k0054_WYG_069-1a>¶
　　欽定四庫全書¶
¶
　　廣西通志巻六十八¶
¶
　　名宦¶
¶
　　明¶
¶
　　譚綸字子理宜黄人嘉靖四十五年以兵部右侍¶
郎兼右僉都御史總督兩廣軍務兼巡撫隆慶元¶
年入廣任事招降岑江峝賊江月照等設營扼險¶
以除七山諸㓂時茘浦永安之間亂者四起綸檄¶
<pb:KR2k0054_WYG_069-1b>¶
總兵俞大猷咨進勦計籌畫甚悉事甫就緒而北¶
邉吿急復徵還部綸破賊必絶其根株不茍便目¶
前雖去廣後代者如郭應聘殷正茂輩悉諄復指¶
陳授以方畧綸任本兵復從中贊之故輒有成功¶
如洛容懐逺之㨗皆綸之力也以功進兵部尚書¶
神宗即位加太子少保萬厯五年凌雲翼總督兩¶
廣綸授計誅羅旁賊甫奏㨗而綸卒贈太保諡襄¶
敏(舊志)¶
¶
<pb:KR2k0054_WYG_069-2a>¶
　　殷正茂字養實歙縣人隆慶初古田獞韋銀豹黄¶
朝猛反銀豹父朝威自𢎞治初敗官兵於三厄殺¶
副總兵馬俊參議馬鉉正徳中嘗䧟洛容嘉靖時¶
銀豹及朝猛刼殺參政黎民衷提督侍郎呉桂芳¶
遣典史廖元招降之遷元主簿以守而銀豹數反¶
覆隆慶三年冬廷議大征擢正茂右僉都御史巡¶
撫廣西正茂與提督李遷調土漢兵十四萬令總¶
兵俞大猷將之先奪牛河三厄險隘諸軍連克東¶
<pb:KR2k0054_WYG_069-2b>¶
山鳳皇寨蹙之潮水廖元誘獞人斬朝猛銀豹窮¶
令其黨隂斬貌類已者以獻㨗聞改古田為永寧¶
州設副使參將鎮守建委官運鹽之議以其息充¶
軍餉綜理詳密軍需賴以不匱終明世増損其法¶
而行之卒莫能易㑹僉事金桂捕得銀豹正茂因¶
自劾詔磔銀豹京師置正茂不問尋代遷提督兩¶
廣軍務㑹廣西巡撫郭應聘亦奏平懐逺洛容猺¶
正茂以功累加兵部尚書(明史藁)¶
¶
<pb:KR2k0054_WYG_069-3a>¶
　　俞大猷字志輔晉江人嗣世職百户嘉靖十四年¶
除千户守禦屢以軍功為廣西總兵宫故事總兵¶
兩廣者一勛臣為之帝用給事中歐陽一敬議兩¶
廣各置大帥乃罷勛臣而以大猷為總兵鎮廣西¶
先是古田獞黄朝猛韋銀豹等嘉靖末嘗再刼㑹¶
城庫殺參政黎民衷於是巡撫殷正茂徵兵十四¶
萬屬大猷討之分七道進連破數十巢賊保潮水¶
巢極巔攻十餘日未下大猷佯分兵擊馬浪賊而¶
<pb:KR2k0054_WYG_069-3b>¶
密令參將王世科乘雨夜登山設伏黎明礟發賊¶
大驚諸軍攀援上賊盡死馬浪諸巢相繼下斬獲¶
八千四百有奇百年積㓂盡除進世廕為指揮僉¶
事後遷福建總兵官乞歸卒贈左都督諡武襄(明史¶
藁)¶
¶
　　黄應甲字汝第懐寧人少諳韜畧嘉靖間屢遷指¶
揮僉事制火器造戰艦皆出心裁古田賊久叛侵¶
奪縣治巡撫殷正茂請於朝督師進討應甲乃創¶
<pb:KR2k0054_WYG_069-4a>¶
議分七道進其三厄最險身自任之出奇搗虛大¶
兵遂得入隘俘斬萬計(江南通志)¶
¶
　　鄭舜臣上虞人由袁州府同知擢栁州太守時督¶
撫大征古田調狼兵十餘萬屯城下各無統屬時¶
聚夥搶掠民苦而訴之當事恐激變計無所出舜¶
臣謀於兵道密遣人擒四人磔於市不書姓名各¶
營自相疑阻其患遂息監軍發俘囚數百名覆審¶
内有幼者六十餘人舜臣憫其無知就死曲生之¶
<pb:KR2k0054_WYG_069-4b>¶
(節獻徵録)¶
¶
　　唐執中昆明人隆慶初除修仁令值古田賊勢猖¶
獗方興師大創之檄執中佐軍需大軍深入轉餉¶
無乏賊平遂遷為永寧牧是時賊魁雖已授首然¶
諸獞新附猶□驁不馴或嘯聚剽掠執中輒發蹤¶
殄滅之凡城池公署修廢舉墜四境荒蕪中丈復¶
里畝招集流亡俾民皆安其業乃復設學校延社¶
師選諸獞童稍秀者列之青衿時人比之文翁云¶
<pb:KR2k0054_WYG_069-5a>¶
任三年轉郡丞去(舊志)¶
¶
　　郭應聘字君賓莆田人隆慶中由郎中出知南寧¶
累遷廣西按察使尋晉右布政使忠州桀夷黄賢¶
相與思明蠻爭地應聘密授兵備譚惟鼎計擒賢¶
相㑹巡撫殷正茂遷總督遂擢應聘為右副都御¶
史代之首奏以忠州四都地建新寧州以終前功¶
有府江猺者上起陽朔下達昭平諸猺夾江而居¶
怙險剽刼成化正徳間都御史韓雍陳金討平之¶
<pb:KR2k0054_WYG_069-5b>¶
至是復反攻圍茘浦永安刼知州楊惟執指揮胡¶
潮應聘㑹正茂聞於朝集土漢兵六萬令總兵李¶
錫進討未行而懐逺猺亦殺知縣馬希武反應聘¶
與正茂議先征府江三月悉定乃檄錫討懐逺天¶
大雨雪引兵還懐逺古牂牁地界湖貴靖黎諸州¶
嘉靖中征之不克知縣寄居府城遥示羈縻而已¶
時希武見殺師出無功於是應聘益調諸路兵鎮¶
撫白果黄土大梅青淇峝獞以孤賊勢錫與諸將¶
<pb:KR2k0054_WYG_069-6a>¶
連破賊斬其魁懐逺乃下而陽朔金寶嶺賊亦定¶
乃分遣諸將門崇文等討洛容上油邉山五叛猺¶
悉平神宗大悦進兵部右侍郎巡撫如故萬厯二¶
年召為户部右侍郎尋以憂歸八年起改兵部仍¶
撫廣西時十寨初下應聘與總督劉堯誨奏設三¶
鎮𨽻賓州以土巡檢守之而統於思恩參將十寨¶
遂安拜兵部尚書引疾歸卒諡襄靖(舊志)¶
¶
　　馬希武隆慶五年知懐逺縣當苖猺蹂躙之後遍¶
<pb:KR2k0054_WYG_069-6b>¶
撫諸峝民稍復業乃議城舊縣猺不利乃嘯衆圍¶
之急或勸希武逸去愕然曰我何逃我死與協理¶
城工官經歴余冕典史陸錦鄭鵬徐士科巡檢鄭¶
元英皆遇害邑人立祠於老堡嵗時祀之余冕字¶
服周南城人由吏員官栁州時叛蠻數千攻圍冕¶
與希武奮不顧命起殺賊遍身中矢猶罵賊不屈¶
竟被碎屍(舊志參江西志)¶
¶
　　林梓福建漳浦人隆慶五年守梧州嵗荒賑禦有¶
<pb:KR2k0054_WYG_069-7a>¶
法民無死徙以艱去累官通政使(舊志)¶
¶
　　李錫歙縣人世襲新安衛千户隆慶六年春以征¶
蠻將軍代俞大猷鎮廣西時府江賊復猖獗巡撫¶
郭應聘與錫計徵兵六萬討之破賊巢數十斬馘¶
五千有奇獞酋楊錢甫等悉授首錄功進世職二¶
級栁州懐逺猺尤獷悍隆慶時大征古田諸猺懼¶
而聽命知縣馬希武之官繕城塹程役過嚴諸猺¶
殺希武及經歴等五人復反巡撫應聘與總督殷¶
<pb:KR2k0054_WYG_069-7b>¶
正茂議征之萬厯元年錫令參將錢鳳翔等六道¶
並進錫自統水師次羅江獨當其衝時賊屯板江¶
大洲潛以舟來襲錫伏兵敗之㑹鳳翔等亦至賊¶
悉舟西遁追擊之連破楓木大山天鵝嶺等巢錫¶
以水軍殱潯江督諸將攻斬渠魁二人復破數巢¶
直抵靖州界賊奔大巢亘數里崖壁峭絶為重柵¶
拒官軍鏢弩矢石雨下婦人裸體揚箕擲牛羊犬¶
首為厭勝諸軍大呼直上四面舉火賊盡殱先後¶
<pb:KR2k0054_WYG_069-8a>¶
破巢一百四十獻馘三千五百有奇俘獲撫降者¶
無算永福永寧栁城並以賊吿洛容獞又殺典史¶
錫令王瑞討永寧楊照討栁城參將門崇文討永¶
福亦孔昭討洛容已帥舟師屯理定江節制諸軍¶
甫二旬四道並㨗斬首四千五百有奇洛容賊首¶
陶浪金等俱伏誅錫以功進秩二等(明史藁)¶
¶
　　楊大韶建平人隆慶間任武緣縣治尚嚴明減值¶
錢以甦里甲置社學三十餘所立學田革攬納邑¶
<pb:KR2k0054_WYG_069-8b>¶
人稱快(舊志)¶
¶
　　霍與瑕字勉齋南海人隆慶六年為廣西按察僉¶
事飭兵左江土酋黄金彪背逆督撫方議進討與¶
瑕剪其羽翼一矢不遺縛致之遂定以四都叛復¶
不常致南太二府道路阻絶奏請於朝開建新寧¶
州治州人祠祀之(參廣東通志)¶
¶
　　蘇湖雲南人隆慶六年知藤縣清欺隠興學校申¶
飭鄉約復行條編訓民子弟招撫猺獞潔已愛民¶
<pb:KR2k0054_WYG_069-9a>¶
政教煥然一新以外艱去士民為立祠(舊志)¶
¶
　　呉善字元夫福建龍溪人隆慶間擢永寧兵備兼¶
撫夷時古田諸猺新創永福古河毛峝及上宋等¶
巖猶反側不靖善繕兵芟除戮其渠魁陸銀床莫¶
良满等散其黨羽悉與更始且權諸要害設營置¶
堡以為長久計又築城建學擇其稍秀異者𨽻學¶
而化誨之萬厯初栁慶北三北五地煽亂善搗破¶
賊巢俘馘萬計以軍功歴陞副都御史巡撫廣西¶
<pb:KR2k0054_WYG_069-9b>¶
府江猺叛平樂兵又吿變善簡率將吏親入險阻¶
悉平之嶺表一清十五年晉兵部侍郎總督兩廣¶
清軍政恤民瘼凡苛條悉從報罷而責成吏治尤¶
切力疾運籌卒於官贈右都御史䘏廕如制(參福建廣¶
東通志)¶
¶
　　鄭茂字士元莆田人隆慶末以河南按察使左遷¶
府江兵備先是諸猺蠻憑陵出没伏箐勾刼每嵗¶
官捐冲灘魚鹽之羡犒之戒勿出掠而肆毒如故¶
<pb:KR2k0054_WYG_069-10a>¶
船非聚至百不敢發茂至即上書督府大集軍兵¶
直搗其巢斬馘一千六百有奇以三峝改為二土¶
司屯兵扼險開仙迴馬尾二營以通永安復修廣¶
運足灘二堡以控府江創昭平縣治以控平梧諸¶
猺斂跡投欵鹽艘不滯旅次無恐皆其績也(舊志)¶
侯國治南海人萬厯初知思恩府恤民愛士首先¶
教化捐俸遷學於城内土風一變(舊志)¶
¶
　　王瑞黄巖人由南丹千户以功遷永寧參將時陽¶
<pb:KR2k0054_WYG_069-10b>¶
朔茘浦諸蠻憑險作亂總兵李錫檄瑞偏師夾勦¶
諸㓂悉平由間道疾趨理定上宋諸巢盡掃賊穴¶
河池咘咳諸峝恣行剽掠與栁州北三賊相表裏¶
巡撫呉文華檄瑞經畧乃與兵備副使呉善決䇿¶
率勁兵討之既平咘咳佯若班師者北三偵知弛¶
不為備猝薄之奪其險殱之尋卒(粤西文載)¶
¶
　　徐作南昌人萬厯二年以副使兵備府江時南源¶
殘孽因碎江賊起復隂助之榕峝喇崙六窟等巢¶
<pb:KR2k0054_WYG_069-11a>¶
附焉圍張村據山灣永安路絶作督參將王承恩¶
分道進勦斬首二千餘級復峰門寨賊守山灣益¶
固復命參將王瑞攻克之昭平上下四屯巨賊黎¶
福莊怙險為逆作以計縛之五指巖最負固旋復¶
討平後賊相戒無犯(舊志)¶
¶
　　陳一定掲陽人萬厯二年由瓊山學諭擢懐集令¶
勤撫字緩催科修建學宫課士日繼廪庖増置學¶
田以資膏火養老月給粟帛剔奸禦盜政績偉然¶
<pb:KR2k0054_WYG_069-11b>¶
(舊志)¶
¶
　　彭應時字宜所廬陵人萬厯初官僉事時思恩土¶
司兄弟爭襲弄兵違制議欲加兵應時以蠻㓂穴¶
鬭兵一發則亂必多殺無罪乃單騎入其巢温言¶
慰撫兄弟悔禍感泣遂釋兵聽命(江西通志)¶
¶
　　凌雲翼字洋山太倉州人萬厯三年以兵部左侍¶
郎提督兩廣軍務代殷正茂進征羅旁乃大集兵¶
令兩廣總兵張元勲李錫將之四閲月克巢五百¶
<pb:KR2k0054_WYG_069-12a>¶
六十俘斬招降四萬二千八百餘人岑溪六十三¶
山七山那留連城諸處鄰境猺獞皆懼賊首潘積¶
善求撫雲翼奏設官戍之論功加右都御史兼兵¶
部侍郎六年夏與巡撫呉文華討平河池咘咳北¶
三諸猺及廣東大廟諸山賊嶺表悉定召為南京¶
工部尚書加太子少保以病歸(節舊志)¶
¶
　　呉文華字子彬連江人廣西提學副使萬厯初授¶
巡撫粤西方旱災流亡載道疏請賑恤不待報先¶
<pb:KR2k0054_WYG_069-12b>¶
發廪庾仍乞糴鄰省稍倣常平法給散募兵能墾¶
荒者予牛種地利益闢覈田賦均驛傳飭兵戎疏¶
設昭平縣建養利州學割武緣縣屬之思恩移兵¶
備於鬱林増河池同知經畧種種足規永利襲擊¶
昭平賊首黎福莊斬之乘夜攻下五指白冐諸峝¶
斬俘甚衆隨招撫餘黨二萬餘人即其地建置營¶
堡以田畝分授新附及諸戍兵又撫降岑溪諸猺¶
事聞俱賜金幣栁州北三巨㓂賊巢也最慄悍號¶
<pb:KR2k0054_WYG_069-13a>¶
剗馬賊諸將皆憚之文華䇿之曰賊强而負固宜¶
智取毋力爭適河池咘咳有警選卒七千餘俾參¶
將王瑞倪中化往勦既得㨗即馳檄諸將曰吾名¶
攻河池耳意固在北三今河池㨗北三謂我兵疲¶
且休必不我虞可擊也遂督兵分道進賊果不為¶
備連破七十餘巢斬四千八百級俘獲稱是未幾¶
以將母乞歸癸未起兵部右侍郎仍撫粤西復遷¶
總督兩粤禁絶獻遺裁節經用清釐虛餉而尤軫¶
<pb:KR2k0054_WYG_069-13b>¶
恤窮黎平府江諸猺及懐集賊首嚴秀珠方文華¶
未督粤時山海諸㓂出没縱横蹂躙州邑官軍雖¶
往往小㨗然得不償失自文華任事遄發遄撲無¶
使滋蔓每命將出師授以方畧往無不克尋入為¶
南京工部尚書就改兵部引疾去卒贈太子少保¶
諡襄惠(參福建通志)¶
¶
　　譚大寧字彦貞高明人萬厯初授太平府推官思¶
明土目陸酋横甚往者率茹其饋大寧至酋密獻¶
<pb:KR2k0054_WYG_069-14a>¶
千金峻却之而亷悉其不軌狀白監司兩府竟縛¶
之思明合境以安陀陵隘而荒為撫流移開田¶
計縣供以裕(廣東通志)¶
¶
　　羅黄裳字美至髙明人守平樂為人剛果亷介警¶
敏有才萬厯四年與府江道徐作計擒巨魁周公¶
樓黎福莊等諸賊定上下四屯設兵防禦立寧化¶
里以増國税循良異政郡人尸祝(舊志)¶
¶
　　李應祥湖廣九谿衛人積功至廣西思恩參將萬¶
<pb:KR2k0054_WYG_069-14b>¶
厯七年巡撫張任大征十寨應祥與有功即其地¶
設三鎮築城列戍復從總兵王尚文大破馬平賊¶
韋王明等尋入為五軍副將(節舊志)¶
¶
　　張任字希尹嘉定人萬厯六年以右副都御史巡¶
撫廣西時大藤峽八寨蠻連龍哈咘咳二土司為¶
亂任簡行伍申約束蠲逋賦發公庾斥貪墨吏士¶
皆淬厲乃抽鋭而伺刈其東峝尤黠者㨗聞賜金¶
幣明年數搗其穴不三月悉俘馘蕩平又上善後¶
<pb:KR2k0054_WYG_069-15a>¶
七䇿一曰設三鎮二曰戍要害三曰分汛地四曰¶
遷衛所五曰廣屯田六曰開道路七曰議糧餉疏¶
下有司次第行之㑹病卒詔贈兵部左侍郎時督¶
兩粤者劉堯誨移駐蒼梧與任寅恭共事凡所謀¶
議建達兩人悉協心而允濟焉堯誨字君納臨武¶
人操守嚴正門無私牘又節省雜費羨三十八萬¶
餘貯藩庫以充國用陟留都御史嗣晉南京户部¶
尚書轉兵部所著有虛籟集(參舊志)¶
¶
<pb:KR2k0054_WYG_069-15b>¶
　　尹廷俊雲南䝉自人萬厯初以部郎遷知永寧淡¶
薄自操殫心勵職力白寃誣雖得謗亦不為動州¶
民樸野立鄉約集老稚惓惓訓誨首創學宫擇其¶
秀者肄業三年刑清訟息百姓祠祀之(舊志)¶
¶
　　陸萬垓字仲鶴浙江平湖人萬厯七年知梧州府¶
清慎慈恵擒撫猺蠻闢東安西寧二寨興學育才¶
府治火萬垓躬為經始百度維新(舊志參浙江通志)¶
方思賢廣東順徳人萬厯八年知昭平縣時邑甫¶
<pb:KR2k0054_WYG_069-16a>¶
平百度草創城垣雖建多傾圯猺獞四出思賢日¶
夜親自督守鑿馬灘山石繕公廨學宫舖遞公館¶
次第吿成北陀獞黄璉寶等負險不服征輸監司¶
已議征勦思賢直抵其巢宣布威徳璉寶等銜恩¶
帖服即願輸逋額仍縛璉寶出謝罪(舊志)¶
¶
　　林春茂閩縣人萬厯八年知懐集縣值金鵝猺亂¶
大肆鴟張春茂請兵勦平時詔清丈以懐足額力¶
請免量民得不擾請減鹽餉二百四十兩商民稱¶
<pb:KR2k0054_WYG_069-16b>¶
便(縣志)¶
¶
　　薛志學字海觀常熟人萬厯間知天河縣縣四堡¶
皆没於賊志學折簡諭之悉歸復治有循聲(江南通志)¶
李曰巽字順之長樂人萬厯十一年知蒼梧縣亷¶
正明允減差役免災米修書院社學邑人感之(縣志)¶
呼良朋字如蘭鎮東人歴官至總兵佩征蠻將軍¶
印鎮廣西時昭州叛卒據三峝峰門為亂良朋檄¶
參將白玉間道趨茘浦身自督兵繼之奉命征府¶
<pb:KR2k0054_WYG_069-17a>¶
江部分諸將以二萬人為四隊絶險並進斬虜猺¶
賊數千進擊諸支峝盡平之綏輯良猺至千餘家¶
乃置戍建堡分田給餉以其閒令戍卒刋䝉翳治¶
橋梁郵置亭館絡繹不絶兩江之間往來如砥㨗¶
聞賜金綺未幾以母老乞歸(獻徵録)¶
¶
　　周宗道廣東澄海人萬厯十三年知岑溪縣時猺¶
賊新平留心安撫減額徵置官驛建學宫以興士¶
類祠丁孝子民夷向風卒於官民為立石祠祀(參舊¶
<pb:KR2k0054_WYG_069-17b>¶
志)¶
¶
　　鄭時章龍溪人萬厯中知平樂府加意撫綏省刑¶
薄賦政尚寛大民有寧居(舊志)¶
¶
　　林喬楠晉江人萬厯十三年知梧州府綜核政務¶
尤切拊循蠲水火災米豁清丈重税賑傷殘通糶¶
糴處置有條民䝉其恵擢本省副使(舊志)¶
¶
　　顏志邦字小山茶陵人萬厯間知永寧州明决不¶
苛訟簡刑平廷無疑獄斥苞苴省冗費不私一錢¶
<pb:KR2k0054_WYG_069-18a>¶
州人嘗竊謂曰顔侯惟飲吾寧一水耳值久不雨¶
志邦從里民數輩徒跣禱赤日中親歴隴畝憂形¶
於色未幾雨如注嵗登大有民歌曰此顏公雨也¶
諸獞婦多蓄蠱毒志邦悉按之法且為好言以諭¶
之其習遂除(舊志)¶
¶
　　毛鶴騰字翰伯博羅人亷介骨鯁萬厯間遷左州¶
知州署事崇善徙上石西州育士愛民所至有恵¶
聲建祠専祀(舊志)¶
¶
<pb:KR2k0054_WYG_069-18b>¶
　　蘇朝陽字鳴廷福建晉江人萬厯十七年任懐逺¶
令懐逺三經殘破官皆借居融縣朝陽親厯各峝¶
諭以禮義築城丹陽鎮實心措注版築不擾又為¶
民詳請立石嚴禁科派一時民猺率皆向化遷知¶
栁州府(舊志)¶
¶
　　郭忠鼎字藎臣江西泰和人萬厯間任潯州知府¶
郭外兩江分兩關故例三日一放湍急舟擁每易¶
覆溺忠鼎不時啓關税額外毫無染指猺民雜處¶
<pb:KR2k0054_WYG_069-19a>¶
一意勤恤訟者無煩刑贖鍰之苦時稱其多恵政¶
(舊志)¶
¶
　　孫繼先字志顯雲南人萬厯中知陀陵縣奉檄紀¶
驗膩嶲招降賊屬三百䝉賜金遷知上石西州州¶
故為思明黄獠竊據𢎞治中改流官然莅州者苦¶
治荒僻多寄孥於府間一入州視事及繼先始新¶
州治攜家人以往拓城甃井開闢草萊復建社稷¶
山川城隍境内諸壇廟奠其神人比於列郡(滇志參一¶
<pb:KR2k0054_WYG_069-19b>¶
統志)¶
¶
　　黄淙字仲文南海人萬厯間任平南縣興學校革¶
吏弊民沾其徳(舊志)¶
¶
　　黄文炳晉江人萬厯十八年知平樂府政治持大¶
體興學校置驛馬復餘田民甚徳之又手訂郡乘¶
(府志)¶
¶
　　蕭彦字思學涇縣人萬厯十九年總督兩廣亷潔¶
儉素軫民艱食奏請蠲賦而輸梧關税羨以資國¶
<pb:KR2k0054_WYG_069-20a>¶
計邊防籌畫周悉卒於官(舊志)¶
¶
　　任思字繼野四川南充人萬厯十九年知恭城縣¶
亷明仁恵軫念民艱嵗饑發穀賑濟不足請官帑¶
往衡永吿糴活民命以千計在任五年無逋賦無¶
寃獄邑人建祠祀之(舊志)¶
¶
　　楊寅秋字義叔江西泰和人萬厯中遷廣西副使¶
擊叛獞韋公成等定五山又擊叛猺黄朝田等定¶
府江先交趾黎莫搆訌貢道久絶廷議勦撫争持¶
<pb:KR2k0054_WYG_069-20b>¶
莫决寅秋獨主綏輯黎果來欵左江鳴吠不驚邕¶
人相率祠報之後以疾卒撫按交疏請䘏其畧云¶
交南折華之勳方之銅柱府江破竹之烈過於金¶
城詔贈太僕卿(舊志)¶
¶
　　陳大科字如岡通州人萬厯二十一年出撫廣西¶
㑹田州土官吿變授計右江道討平之上善後七¶
䇿大要以弛征撤戍柔懐新附為本又岑溪七山¶
等山獞嘯聚復授計左江諸道討平之已而疆外¶
<pb:KR2k0054_WYG_069-21a>¶
蠻黎莫二姓搆兵請於朝為布立恩信以術招徠¶
二姓皆請降(舊志)¶
¶
　　周起元字仲先海澄人萬厯中任廣西參議分守¶
右江道栁州大饑羣盜蠭起起元單騎招劇賊而¶
賑恤饑民甚至移四川副使(舊志)¶
¶
　　林恭章字爾肅莆田人萬厯中歴官按察分守潯¶
寧平明四郡交阯通貢税例歸臬司恭章大書關¶
外自誓不受交阯一物(福建通志)¶
¶
<pb:KR2k0054_WYG_069-21b>¶
　　黄流芳字若瓚博羅人萬厯間官按察副使宜陽¶
天河縣為土司蠶食邊界下檄責其罪狀土酋惶¶
恐不敢擾栁慶間多劇盜率諸將削平之進參政¶
部蒼梧首飭軍政境内肅然在官以亷節自敦文¶
武將吏無敢以餽遺進者嘗語吉水鄒南臯曰非¶
敢異物率吾性耳(廣東通志)¶
¶
　　翁懋勳崇安人萬厯間知賀縣草㓂竊發至即撤¶
兵招之盜如故遂直入賊寨諭之曰若曹苦饑寒¶
<pb:KR2k0054_WYG_069-22a>¶
乃聚為賊耳吾當為若請賊感泣乞降迄終任無¶
敢叛者(福建通志)¶
¶
　　陸長庚字元白浙江平湖人萬厯中累遷桂平道¶
亷正有才猺首韋扶仲盤花婆擾府江出没茘浦¶
大殺掠時用兵進勦費餉十三萬長庚力請制院¶
撤兵且曰願勿中制事成不敢居功遂留兵三千¶
守茘浦城餘盡撤賊果懈防守乃密與副總兵童¶
元鎮定謀夜率兵至白馬冲襲獲其妻女募猾猺¶
<pb:KR2k0054_WYG_069-22b>¶
十人誘扶仲出刼遂墮我伏中力戰逃去茘浦兵¶
已扼其歸路分道要擊擒之盤花婆亦授首餘黨¶
聽撫八寨等諸路悉平歸功制院長庚賜金綺晉¶
爵一級(浙江通志)¶
¶
　　凌嗣音浙江烏程人萬厯二十七年知梧州府清¶
靜平易當岑溪北陀大兵後兼助大工中璫𣙜税¶
嗣音為先事綢繆裁節有方人心遂安(舊志)¶
¶
　　劉炅江西南昌人萬厯二十七年知藤縣與民休¶
<pb:KR2k0054_WYG_069-23a>¶
息捐俸建學造士税璫起藤䝉二江税於五屯採¶
金人心皇皇炅與太守凌嗣音力争其弊强項不¶
屈(舊志)¶
¶
　　歐陽東鳳字千仞潛江人萬厯二十八年遷平樂¶
知府撫諭生猺白監司擇俊秀者入學猺漸知禮¶
義税使横行力折之以才調知常州(舊志)¶
¶
　　陳煥臨海人萬厯二十九年知懐集縣重學興文¶
軫恤民困除耗羨修陂塘盡力田畝凡饋膳所須¶
<pb:KR2k0054_WYG_069-23b>¶
必同民間給直時議運官鹽煥以懐民素不習舟¶
楫懇為申免士民建祠以祀(縣志)¶
¶
　　劉邦徵萬厯丁未任茘波知縣茘介黔粤極邊内¶
蠻外苗交互為患凡之官者皆坐府備員邦徵謂¶
地不親歴如守土何馳至邑檄諸蠻於前推誠撫¶
諭蠻為慴伏凡所規畫悉聽邦徵命白上官請置¶
縣治於喇軫村歴任數年蠻終不敢蓄異志百姓¶
立祠以祀(舊志)¶
¶
<pb:KR2k0054_WYG_069-24a>¶
　　李應裕字履順婺源人萬厯三十八年任平樂府¶
撫夷同知設治在深山箐峝中山嵐為毒流官多¶
不久駐應裕身與撫循猺性暴直與居民小不合¶
輒格鬭至是斂輯盡吐露寃抑應裕戒吏民毋為¶
虐立社學稍知字附為俊秀猺始有向化者三𣙜¶
税賀橋一意寛恤後乞休去(婺源縣志)¶
¶
　　童時明字醒余淳安人萬厯四十年知永淳縣躬¶
履阡陌勸民耕種悉心籌度詳革諸不便於民者¶
<pb:KR2k0054_WYG_069-24b>¶
興學校修縣治(舊志)¶
¶
　　譚虬字玉潛廣東新㑹人萬厯四十三年知恭城¶
縣政多仁恕每朔望進諸生講課凡民間疾苦必¶
委曲詳詢務得其狀㑹嵗大饑捐俸作粥活民命¶
千餘(舊志)¶
¶
　　謝君恵將樂人萬厯四十四年知懐集縣保赤愛¶
民重修學宫建文昌書院為治振刷糾紛奸不能¶
眩邑人有青天之譽擢刑曹復以郎中出守梧州¶
<pb:KR2k0054_WYG_069-25a>¶
剔弊汰冗清聲尤著(府志)¶
¶
　　呉宗教武陵人萬厯中知容縣縣多毒草民以小¶
隙輒服草傷命宗教訊必反坐又捐俸每兩約納¶
毒草有根者若干朔望焚之毒草遂絶嵗旱饑糴¶
米於鄰勸富户出粟賑活多人(湖廣通志)¶
¶
　　陳鑑石屏人萬厯四十五年知梧州府甫再月梧¶
城大火城内外公私廬舎俱盡鑑徒步周詢所賑¶
以千餘計皆出槖中及借公帑時有乘機夜掠者¶
<pb:KR2k0054_WYG_069-25b>¶
捕獲以軍令徇民乃安是年粤西復大祲栁慶横¶
邕潯梧稻盡槁諸郡殍死相藉鑑發倉粟平糶盡¶
則以價轉糴東省接濟民食闢梧陽書院以教十¶
屬生徒修䕶堤浚鱷魚池瀦蓄其水為學宫後奠¶
在任四年陞潯州分守道去建祠祀之(舊志)¶
¶
　　盛萬年字恭伯浙江秀水人萬厯四十五年任右¶
江巡道駐賓州嵗戊午旱魃為虐所轄十餘城郊¶
圻盡赤道殣相望谿峝林箐諸蠻乘機嘯聚窺逼¶
<pb:KR2k0054_WYG_069-26a>¶
城池土官偽檄調兵侵地龍城一帶逺邇震恐萬¶
年力請當事得一旅為簡材官謀勇指授方畧以¶
少擊衆斬獲無算又秘製火器設伏殱之諸賊聞¶
風膽落列戌防守以備反側不常賓地屹然為重¶
鎮旋議賑饑捐俸為倡復借餉市米減價平糶置¶
粥厰瘞遺骸白仇獄以免株連請查曠役糧餉約¶
數千有奇移文罷徵而市米所贏為賓民代輸兵¶
餉流移稍得安集㑹循例入賀士民保留不獲因¶
<pb:KR2k0054_WYG_069-26b>¶
建祠而尸祝焉(參舊志節蕭雲舉碑記)¶
¶
　　林夣琦晉江人萬厯己未任南寧太守時當大荒¶
後邕民猶在瘡痍夣琦下車問民疾苦發倉賑濟¶
是嵗秋遂大熟民得不病(舊志)¶
¶
　　陳邦瞻字徳逺髙安人萬厯四十七年巡撫廣西¶
尋遷總督兩廣上林土官黄徳勛弟徳隆及子祚¶
印叛徳勛投田州土酋岑茂仁茂仁納之襲破上¶
林殺徳勛掠妻子金帛邦瞻移師討平之邊土以¶
<pb:KR2k0054_WYG_069-27a>¶
寧敦尚風節服官有守物望推之(節舊志)¶
¶
　　梁子璠南海人天啟二年知蒼梧縣逐積蠧革陋¶
規凡供役病民者悉請裁省郡舊為隂城樓廊燬¶
幾盡復建則益病民子璠請撤敝補新修為陽城¶
興學造士以品行為先聽斷明允而不為深刻院¶
司知子璠亷介委之𣙜税正額外毫不自潤後擢¶
御史以論事杖戍尋放還歸(節縣志)¶
¶
　　鄭圭浙江仁和人天啟三年知平樂縣正已愛民¶
<pb:KR2k0054_WYG_069-27b>¶
撫字催科俱有法度民得暇力勤於耕種頻獲有¶
年捐鹽羨以助遼餉積公餘以造浮橋堂無争訟¶
野絶追呼後陞去士民作逢年亭以寄慕思(舊志)¶
王政岐字體仁臨川人天啟五年任陽朔知縣朔¶
瘠而好屠牛嵗輸官八百金曰牛判税政岐首禁¶
私宰弗取其税調知臨桂里長例為鹽商挽舟灘¶
峻水駛遇舟鹽損責賠累死無算為力請於上獲¶
免通邑祀之(舊志)¶
¶
<pb:KR2k0054_WYG_069-28a>¶
　　謝杞字君含江寧人天啟間知新寧州有亷聲不¶
事敲扑賦額克辦署隆安篆却例金抵欠餉以甦¶
民困(江南通志)¶
¶
　　李邦才鶴慶人天啟六年知懐集縣凡鹽課陋規¶
河厰羨餘匱頭加耗盡報院司秋毫無取值猺㓂¶
謝龍崖倡亂單騎入嘉峝營以計擒斬之境頼以¶
安尋卒(舊志)¶
¶
　　鄭茂華字實符江都人天啟間累官廣西布政使¶
<pb:KR2k0054_WYG_069-28b>¶
時魏璫所在立生祠茂華獨不為動治有政績崇¶
禎初舉卓異召對進巡撫廣西御書天下清官於¶
屏(舊志)¶
¶
　　王國相山西人崇禎三年知全州性亷介甘澹泊¶
盡草錢糧耗羨勸民息訟偶有聽斷惟以理諭尤¶
重士政暇講學諄諄誥誡如父兄(節舊志)¶
¶
　　錢積中字彦華襄陽人崇禎間任賓州判州俗獷¶
悍積中以禮讓化導民始知學嵗苦猺獞侵掠躬¶
<pb:KR2k0054_WYG_069-29a>¶
冐矢石追捕之擢本州知州州人於城南清風樓¶
下立祠祀之(湖廣通志)¶
¶
　　章金鉉漢川人崇禎五年以御史出知梧州府公¶
明剛介綱紀振肅而不為深苛士農商旅各安其¶
業有循吏風(舊志)¶
¶
　　汪繼英字志在休寧人崇禎間任鬱林州同知署¶
州篆勵清操革火耗民便之適潯貴剗馬賊震鄰¶
繼英躬自禦賊地方賴以安州有水口勢直注將¶
<pb:KR2k0054_WYG_069-29b>¶
傾民居繼英建高閣砥下流築長隄作迴瀾涖任¶
數載舊篋不増一縑(休寧縣志)¶
¶
　　姚張斌字憲卿臨川人崇禎八年任蒼梧道政事¶
詞訟裁斷立辨而好學不輟圖書外無長物清節¶
卓行人咸稱之(舊志)¶
¶
　　衷崇寅南昌人崇禎九年任梧州推官公明敬慎¶
案無留牘每一事必洗心滌慮究悉周詳故大讞¶
多所平反常自謂敕罰之司稍涉輕率則故入故¶
<pb:KR2k0054_WYG_069-30a>¶
出之咎不能自免於心舊例府僚嵗理厰務一季¶
崇寅以職司明刑不關錢榖辭讓之其清介有足¶
稱者(舊志)¶
¶
　　林贄福建人崇禎十年歴廣西左布政擢都御史¶
巡撫時值楚㓂數萬入境圍全州人情震動贄靜¶
鎮省城訓練固圉檄狼兵廖琦等數千赴全授密¶
計破之㓂去全賴以安流㓂張獻忠不敢窺粤皆¶
其功也(舊志)¶
¶
<pb:KR2k0054_WYG_069-30b>¶
　　金九陛字允訥全椒人崇禎十二年任蒼梧兵巡¶
道時峝猺豕突於北流信宜之界東省官兵敗走¶
之復返於西焚掠鬱林北流總督張鏡心令九陛¶
㑹勦九陛偵知賊巢即督鬱林知州劉履丁北流¶
知縣張問士㑹同弁目直趨鳳皇山口先後擒獲¶
满朝哥等一百九十餘名殺傷無算殱厥渠魁餘¶
氛盡滅復葺瑞泉書院故址以課諸生崇禎十五¶
年調上荆南道復㑹三省合勦八排猺峝九陛監¶
<pb:KR2k0054_WYG_069-31a>¶
軍督餉勞績最多以病乞致仕去(參江南省志)¶
¶
　　施召徵無錫人崇禎間任陸川知縣培育士類有¶
恵政甫陞去遇山㓂被執不屈而死妻馬氏不為¶
賊汚亦從容自縊士民悼之(舊志)¶
¶
　　黄景明晉江人崇禎十四年以禮部郎遷督學力¶
挽浮靡文風一變人不敢干以私(舊志)¶
¶
　　朱國玘浙江嚴州人崇禎間任思恩知府十六年¶
隆安土賊馬日仙以妖術惑衆横肆猖獗四月率¶
<pb:KR2k0054_WYG_069-31b>¶
衆犯思恩人心惶懼奔竄國玘分遣官兵奇正互¶
用一戰禽之餘黨盡散民賴以安土民刻石頌其¶
功(舊志)¶
¶
　　汪徳元歙縣人崇禎十五年任蒼梧縣省刑法絶¶
苞苴目擊民艱憂形於色時楚三藩避宼入梧徳¶
元調䕶禮敬備至衛兵驕悍則挺身扞禦禁其暴¶
虐賀縣土㓂起郡戒嚴參將出師防禦境上徳元¶
往來餽運糧餉拊循百姓賊撲滅城中乃安(舊志)¶
<pb:KR2k0054_WYG_069-32a>¶
董克正合州人崇禎間知陸川縣時兵饑洊仍克¶
正勸課耕種倡導孝弟署北流興業兩縣勦賊有¶
功所至皆有利澤(舊志)¶
¶
¶
¶
¶
¶
<pb:KR2k0054_WYG_069-32b>¶
¶
¶
¶
¶
¶
¶
¶
¶
　　廣西通志卷六十八¶
¶
