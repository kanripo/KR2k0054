# -*- mode: mandoku-view -*-
#+TITLE: 廣西通志
#+DATE: 2019-03-29 20:53:16.472636
#+PROPERTY: ID KR2k0054
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 15
<pb:KR2k0054_WYG_015-1a>¶
　　欽定四庫全書¶
¶
　　廣西通志卷十四¶
¶
　　山川¶
¶
　　平樂府¶
¶
　　平樂縣(附郭)¶
¶
　　昭山在城西灕樂二水合流之處有山石突起中¶
流名曰昭山唐州之名昭以此方正如印又名印¶
山上有點翠亭今更為印山亭¶
¶
<pb:KR2k0054_WYG_015-1b>¶
　　縈山在城東南七里髙二百餘丈縈迴曲折上有¶
九峰曰髙崖曰羊欄曰月巖曰兠鍪曰馬鞍曰跨¶
鐙曰石旗曰石劍曰丫髻爭妍競秀寰宇記山中¶
多木客行坐衣服不異於人時出市貿易今居民¶
耕植其中不異四鄉¶
¶
　　鳯凰山在城東北隅鼓翼引吭勢如飛鳯邑人袁¶
啓翼云三亭疊構四繞髙松千株干霄拂雲明副¶
使張祐所植¶
¶
<pb:KR2k0054_WYG_015-2a>¶
　　疊秀山在城東東鄉里筆頭堡南三里髙數丈八¶
峰挺秀舊名八公山宋周渭有詩更今名¶
¶
　　魯溪山在疊秀山東南五里環跨平恭富賀永五¶
州縣山上有塘方廣數畝俗呼分水塘塘水出平¶
樂東鄉曰魯溪江出龍平巡司曰澇源出恭城曰¶
上平江出富川曰白稿江¶
¶
　　烈陽山在城北二十里¶
¶
　　密山在城北十里數峰迴環合擁縣治¶
¶
<pb:KR2k0054_WYG_015-2b>¶
　　黒山在城東南五里矗立霄漢一徑中通連峰若¶
黛土人以石黒多隂因名黒山脚今易名曰岝㟧¶
山¶
¶
　　東山在城東二里舊有鎮粤臺久廢今壽佛菴建¶
於其上¶
¶
　　西山在城西岸一里舊有天繪亭久廢宋鄒浩有¶
詩¶
¶
　　南山在城南四里昭潭南㟁雙峰挺出峰下有巖¶
<pb:KR2k0054_WYG_015-3a>¶
舊有資聖寺俗呼屏風山¶
¶
　　北山在城北六里舊有白衣寺今廢¶
¶
　　誕山一名聖山在城東南八十里樂山里巍峩挿¶
天五代譚氏二女尸解於上有二仙女祠下有泉¶
禱雨輒應因目仙巖靈雨為一景¶
¶
　　睂山在東南九里聳秀如黛¶
¶
　　穿山在城東七十里樂山里三峰並立半壁一大¶
竅圓廣數十丈可通行邑人袁啓翼卜居其下更¶
<pb:KR2k0054_WYG_015-3b>¶
名步月巖¶
¶
　　團山在城東十五里有堡今廢¶
¶
　　雲山在城東南四十里四垂如雲¶
¶
　　掛榜山在昭潭南岸䜟云榜山有崩兄弟同登¶
笏山在城西三十里左江道宋翔書萬笏朝天四¶
字於上¶
¶
　　五馬山在府江南㟁突起五峰中一峰髙聳端圓¶
與郡城相對因名¶
¶
<pb:KR2k0054_WYG_015-4a>¶
　　獨秀山在南山前髙數十丈峻峭特起¶
¶
　　越王山在城外見宋鄒忠公清華閣記越山拂於¶
龍嶽¶
¶
　　華葢山在城西南十里接荔浦江㟁峰巒閃爍俗¶
呼火熖山山無樹木芳草䝉叢四時蒼翠秀色飛¶
空逺映城市碧雲恒覆山頂或橫山如帶朝暮卷¶
舒變化萬狀山濛則雨山開則霽占驗如操左劵¶
展誥山在華葢山之西¶
¶
<pb:KR2k0054_WYG_015-4b>¶
　　旗山在城東四十里¶
¶
　　青獅山在城北教場右感應泉在其下舊有直節¶
清踪亭今廢俗呼為戲毬堆¶
¶
　　琉璃山在東鄉里色如琉璃¶
¶
　　甑山在東鄉里其形如甑平原十里突出一峰頂¶
平如掌路似羊腸鳥道僅容一人側行登眺則萬¶
山環翠行人歴歴可數¶
¶
　　負氊山在城東五十里形如負氊俗呼押春羅樵¶
<pb:KR2k0054_WYG_015-5a>¶
採者每當吻渴於無意中嘗遇石泉澄流曲沼綠¶
荇浮波幽蘭佳卉香氣襲人不減晉時武陵溪云¶
藤帽山在城東五十里髙數千仞雲氣常封其巔¶
山肩有平石如掌寛畝許石牀石竈石盆石鑪儼¶
然天設里人禱雨輒應¶
¶
　　鼔山在城西¶
¶
　　仙宮山在城北一里髙百尺許宋鄒浩安置昭州¶
嘗居此¶
¶
<pb:KR2k0054_WYG_015-5b>¶
　　䝉山在城南十里¶
¶
　　石棋山在城東三十里¶
¶
　　石面山在城東七十里樂山里¶
¶
　　洛山在城東北五里¶
¶
　　崑崙山在城東南九里¶
¶
　　馬鞍山有二一在城東三十里東鄉里一在樂山¶
里¶
¶
　　桃竹山在東鄉里¶
¶
<pb:KR2k0054_WYG_015-6a>¶
　　龍嶽峰在城東五里邑治之祖山¶
¶
　　金字嶺在城西四望皆如金字¶
¶
　　天門嶺與賀縣界上有石門¶
¶
　　牛嶺在東鄉里筆頭堡西北其形如犀¶
¶
　　吹火嶺在城東平嶺盤旋起伏層次夏日風吹草¶
氣灼人¶
¶
　　獅子嶺在城西北通恭城縣逕極峻險¶
¶
　　雞冠嶺在鳯凰山旁¶
¶
<pb:KR2k0054_WYG_015-6b>¶
　　昭潭岡在城東灕樂二水滙處又有昭潭洞舊志¶
在昭潭之北今未詳所在¶
¶
　　黃牛岡在城西五里金字嶺後有大石状如牛¶
滴珠巖舊名滴水巖在東山麓髙不過丈餘石黒¶
如鐵&KR0785;瓏秀麗滴溜丁丁有古榕盤結於頂上¶
珠巖在城北十五里洞内玲瓏有一石圓如珠知¶
府羅黃裳更名迎仙洞相傳有異人棲於此今丹¶
竈尚存¶
¶
<pb:KR2k0054_WYG_015-7a>¶
　　白雲巖在城東七八里洞門古藤盤繞石有類蓮¶
花者又有類犀角類鐘磬者兩㟁陡隔人跡罕至¶
明唐世堯因石成梁名步玊橋刻白玉洞天字¶
龜巖在城北十里¶
¶
　　目巖在津平里頂左右有兩小巖宛如人目風土¶
記謂其黒白分明¶
¶
　　瑞山巖在東鄉里大寨村有四巖曰髙巖下巖癸¶
水巖大口巖昔村民嘗避亂於此¶
¶
<pb:KR2k0054_WYG_015-7b>¶
　　羅山巖在樂山里布井村水深濶乘筏渡之¶
月巖在石面半山中一巖虛圓如新月¶
¶
　　粉巖在城東南十五里皆鍾乳結成竒巧處疑出¶
鬼工¶
¶
　　出米巖在樂山里相傳石窩曽出米供僧故名巖¶
形如半月磴路盤旋僧舎依崕就石展側搆造望¶
之如蜂房¶
¶
　　仙㜑巖在負氊山相傳有一婦徉狂結宇於此後¶
<pb:KR2k0054_WYG_015-8a>¶
莫知所終或疑為冲舉云¶
¶
　　陶李洞在城東南九十里唐太尉陶英與李太尉¶
卜居昭州後子孫遂世居於此明太守羅黃裳構¶
亭洞口今廢¶
¶
　　鼓鑼峡在龍頭磯下二里石如鼓鑼¶
¶
　　龍門峡在城東南百餘里府江中¶
¶
　　金峡一在城東南鷺鷀磯上一在水滻營¶
¶
　　磨刀石在城北二里北澗中孟粤北征記曰臨賀¶
<pb:KR2k0054_WYG_015-8b>¶
有石方二丈上有磨刀斧跡即此¶
¶
　　息石在旱冲突起髙數仞其上古藤糾紛垂條著¶
地其下空坦可坐數十人行者常憇於此因名¶
蝦蟇石在城東四十五里雷公山下形類蝦蟇水¶
從口出餘小石數百形皆肖¶
¶
　　府江在城南即灕水以其近府故名自海陽山東¶
南流經靈川臨桂陽朔迤演五百餘里兩㟁皆懸¶
崖峭壁為灘三百六十合邑境諸水暨荔水洛江¶
<pb:KR2k0054_WYG_015-9a>¶
水歸化水思懃水思庇水馬江諸水下蒼梧至廣¶
州入海¶
¶
　　誕山江在樂山里源出誕山流至陶村合下龍蒸¶
水流至榕津與沙江水合流入樂水同注於灕¶
湖塘江在城西七里荔江口合修荔諸水入於灕¶
沙江在東鄉里源出四十里山西流入魯溪至榕¶
津與誕山江合下津平里入樂川¶
¶
　　荔水源出修仁過荔浦至郡合湖塘江水入灕¶
<pb:KR2k0054_WYG_015-9b>¶
考槃澗水在城東一里源出龍嶽峰澗口下曲折¶
盤旋入於灕¶
¶
　　洛川水源出恭城南平江至矮山過鳯凰巖經蛇¶
灘合樂水流入於灕¶
¶
　　北澗水在城西北水中有石名磨刀水從石上流¶
髙於道者尺許澗旁石壁多杜鵑花春時大放如¶
錦屏¶
¶
　　樂川源出富川上鄉合桃川水經恭城入邑境合¶
<pb:KR2k0054_WYG_015-10a>¶
誕山江沙江洛川諸水至城下入於灕¶
¶
　　大浪溪自南山中出曲折而注於灕涉處頗廣雨¶
餘暴漲波濤洶湧故名¶
¶
　　平溪在城南三里流經昭潭合灕水東流入昭平¶
界¶
¶
　　昭潭在縣東一里又作昭岡潭灕樂二水滙處蓄¶
而為潭其深莫測下為十六灘最險峻昭潭驛沿¶
其名¶
¶
<pb:KR2k0054_WYG_015-10b>¶
　　迴龍潭在城東考槃澗下一名迴龍津明萬厯中¶
副使翁萬達於東崕山勒云細魚乃民食所闗不¶
能斷絶迴龍潭改名放生潭¶
¶
　　&KR0632;石灘在城北十里灕江下界陽朔¶
¶
　　鱖魚灘在城西北滑石灘下¶
¶
　　更鼔灘在城西五里荔浦江口以上三灘原有哨¶
堡守焉¶
¶
　　韮菜灘在城東五里昭潭之下¶
¶
<pb:KR2k0054_WYG_015-11a>¶
　　三門灘在韮菜灘下有二石對峙水中流為三門¶
中多暗石頗礙行舟¶
¶
　　石母灘在石鼓洲灘下有石龍埧水勢湍激¶
長灘在城東南二十里浪灘下舟行取道中流灣¶
淺長隘西㟁沙洲多浮石約三丈餘¶
¶
　　嚮水灘上為鷺鷀磯灘有沙嘴江中有石洲水大¶
則衝為旋渦舟行殊險¶
¶
　　橫灘在永灘下右有石磯左係淺水沙洲水勢瀠¶
<pb:KR2k0054_WYG_015-11b>¶
洄奔湍¶
¶
　　大結灘上有大結塘有巨石二當江路中多暗石¶
水勢湍激東㟁為和尚磯舟行頗險¶
¶
　　薩喇灘在淅瀝灘東㟁山下有石橫江濵¶
¶
　　小龍灘在大結灘下五里東㟁有山嘴西㟁多浮¶
石舟行避之¶
¶
　　大貝灘在廣運塘下二里江中多石而岸旁之石¶
益險其下為小貝湍激直下中有欄干石¶
¶
<pb:KR2k0054_WYG_015-12a>¶
　　金雞灘在巴江塘之上白蓼灘之下有小石踞江¶
中¶
¶
　　大黃牛灘在黃牛塘下二里東㟁有花水浮石舟¶
過必避¶
¶
　　龍門磯在城東南三十里有大石塊橫截江中而¶
障以沙洲其深水多暗石盤互¶
¶
　　楓木磯在城東南龍頭磯下山嘴與碎石挿入江¶
中水勢至此一曲江流暴漲衝成旋渦¶
¶
<pb:KR2k0054_WYG_015-12b>¶
　　金沙池在府治東南隅即金沙井下塘背菴前池¶
清香池即慶林塘在縣治北¶
¶
　　龍池在舊府學西相傳有龍蟄其中上有仙妃廟¶
又名養化池¶
¶
　　涵清池在儒林橋西四時不竭¶
¶
　　感應泉在城北宋鄒浩謫居昭州仙宫嶺下有泉¶
湧出及将北歸一日泉忽涸旋有人至門厲聲呼¶
曰侍郎歸矣求之不可見翌日果拜命楊時挽詩¶
<pb:KR2k0054_WYG_015-13a>¶
泉甘不出戸客至豈無神指二事也今嘉應廟側¶
有侍郎井即此¶
¶
　　玉山泉在龍山峡石上刻有治平三年沈紳書¶
金沙泉在府治東半山中有泉清冽能蘇瘴癘唐¶
李義山詩繩爛金沙井是也¶
¶
　　溫湯泉在馬江里從山下出四時常溫¶
¶
　　馬踶泉在城東南¶
¶
　　木良塘在城北嘉應廟前仙宫嶺下¶
¶
<pb:KR2k0054_WYG_015-13b>¶
　　龍溪塘在樂山里有洞壑泉從石洞中湧出¶
敬公井在龍興觀唐刺史敬超先治昭多善政井¶
葢其所鑿者因名¶
¶
　　梅公井宋知軍事梅摯浚在縣署或謂即東山麓¶
之馬王井¶
¶
　　魯班井在大通橋側明解縉有詩勒石於井旁¶
仙井在樂山里譚氏二仙飛矛於誕山麓忽泉湧¶
出清芳襲人能愈中暍者¶
¶
<pb:KR2k0054_WYG_015-14a>¶
　　翔龍井在桃竹山下泉自石溝流注於池凡㡬折¶
溝旁一巨石上濶下小合之成橋疑出天造相傳¶
異人所創名曰凌虚橋度橋至巖髙數十丈怪石¶
成列旁有小巖聞水撃石聲景最幽絶¶
¶
　　恭城縣¶
¶
　　五馬山在縣南一里五峰亭立如馬奔躍来朝邑¶
堂¶
¶
　　鳯凰山在縣東二里兩巒開豁中峰昂聳如鳯舊¶
<pb:KR2k0054_WYG_015-14b>¶
縣址在其下¶
¶
　　三台山在縣南三十里儒學賓山三峰聳翠形如¶
筆架傍有馬鞍山¶
¶
　　曬袍山在縣西南三里春夏草碧為綠袍秋冬野¶
燒後為青袍天久不雨觀山頂有雲霧雨即至若¶
雨久而四野開霽其山雲氣不散雨即不晴謡有¶
出門莫問天但看曬袍山殊驗每遇旱祈雨無不¶
竒應¶
¶
<pb:KR2k0054_WYG_015-15a>¶
　　印山在縣西二里形如印廣約里許¶
¶
　　雙童山在縣西五里鄉舉多聫發或云此山之秀¶
獅子山在縣西¶
¶
　　五老山在縣北¶
¶
　　銀殿山一名兼山在縣東三十里常有白雲繚繞¶
山頂逺視如宫殿其下有鐘乳穴二十昔傳一異¶
人號兼山先生深明性學隠於此有詩¶
¶
　　鵞山在縣南八里¶
¶
<pb:KR2k0054_WYG_015-15b>¶
　　金龍山在縣西二十里日落時有龍影繞山¶
筆山在縣南二十里對峙學前¶
¶
　　天馬山在城南八里與學宫對峙¶
¶
　　馬鞍山在城東十五里約三十餘丈形如馬鞍故¶
名¶
¶
　　龍巖山在縣東五里形如卧牛一巖中水深莫測¶
遇旱禱雨多應或云有龍在焉因名龍巖¶
¶
　　石佛山在縣東十里半山有巖石乳結成如人形¶
<pb:KR2k0054_WYG_015-16a>¶
前兩石柱一似燭一似鑪俗呼觀音坐殿有塘深¶
不可測以石投之如雷吼旱時祭以犬大雨立至¶
石盆山在縣西二十里石骨崚峭約二三里左有¶
巖如盆水色澄碧夏秋不雨或漲中産遊風魚味¶
甘滑率以榖雨前後出巖口嵗不愆期¶
¶
　　髙峰山在縣南十里一峰亭立挿入天表髙莫可¶
量¶
¶
　　仙姑山在縣北八十里三峰並出石壁陡絶處有¶
<pb:KR2k0054_WYG_015-16b>¶
手扳及足跡旁一小巖清泉不乾俗謂周何二仙¶
女洗頭盆水旱禱輙應里人徳之立廟以祀¶
冬熱嶺在縣西五里髙峻行者寒天汗浹相近有¶
東華嶺¶
¶
　　甑頭巖在縣北八十里宋咸淳十年進士周元噩¶
刋有文記髙險難登好事者間一攀躡見壁間詩¶
文為巖溜蝕盡僅存石瘦梅枯花數點月明風静¶
鶴雙棲之句¶
¶
<pb:KR2k0054_WYG_015-17a>¶
　　魚田巖在縣西三十里八角巖村泛舟從巖口入¶
凡數折鳥語花香沙平水曲樹㫁雲連遊者㤀歸¶
竟不知身在巖内¶
¶
　　穿巖在縣西十五里山石峻聳中空玲瓏洞口髙¶
濶約二丈餘水自島坪源来山石橫跨水口如象¶
鼻如伏犀漁舟出入棹聲人語响嗒如雷潭水澄¶
碧深莫可測旁有石柱髙與巖齊數尺若珊瑚樹¶
撃之鏜然如鼓聲¶
¶
<pb:KR2k0054_WYG_015-17b>¶
　　石角巖在城東三里¶
¶
　　燕子巖在城南隔溪髙十餘丈燕子春来秋去巖¶
下水不可測¶
¶
　　福田巖在城北二十五里中建有寺¶
¶
　　佛巖在縣北六十里宋進士田開讀書處相近有¶
峻巖宋進士周述讀書處又北十里有鳯巖明解¶
元周嘉賓讀書處¶
¶
　　金芝巖在縣東五十里髙二丈餘上有石乳垂結¶
<pb:KR2k0054_WYG_015-18a>¶
如芝¶
¶
　　蓮花石在縣西十里群峰羅列髙聳入雲有一坪¶
上立數石状類蓮花故名¶
¶
　　風石在縣北七十五里擊之生風上有靈跡¶
鯉魚石在縣東橫亘江中形似魚¶
¶
　　黃牛石在縣南髙丈餘其色赤遇盛雪石上獨無¶
蟠駝石在城東四里橫濶可二丈宋御史周渭幼¶
常牧牛於此後人刻御史臺三字以紀之¶
¶
<pb:KR2k0054_WYG_015-18b>¶
　　裂石在遼川村平地一石中開有水淺處四五尺¶
深則無底魚蝦出没有大至一二十觔者居人以¶
計取之卒不能得¶
¶
　　西水江在縣西從島坪出流㑹大江¶
¶
　　平川江一名上平江源出縣北九十里灌陽界平¶
川南流過常家渡歴縣北六十里入樂川¶
¶
　　南平江在城南二十里源從勝峝出㑹大江¶
東江大河源發湖廣永明縣至龍虎闗入恭城界¶
<pb:KR2k0054_WYG_015-19a>¶
南流六十里經縣城環繞如帶澄潔可愛逾縣又¶
西流入平樂滙灕江¶
¶
　　西江小河源發桂林府臨桂縣東鄉東流至縣屬¶
雙溪寨四十里直至縣前五里滙東江大河¶
葛家溪在縣東西流合樂川水¶
¶
　　北洞源在城東十五里水出銀殿山流經葛家溪¶
西入樂川¶
¶
　　島平源在城西三十五里¶
¶
<pb:KR2k0054_WYG_015-19b>¶
　　勢江源在城東四十里源從伸家猺峝中流出渡¶
雷㑹大江¶
¶
　　蘓陂源在縣西四十里源出車峝流㑹大江¶
下山源在縣東十五里流入大江¶
¶
　　富川縣¶
¶
　　馬鞍山在縣治東一里上有文昌閣¶
¶
　　鳯凰山在縣南下有雲梯嶺稍西曰朝冠山又東¶
十里為穿山上有巖曰仙巖¶
¶
<pb:KR2k0054_WYG_015-20a>¶
　　虎山在縣東二里許有巖曰龍水¶
¶
　　石門山在縣東三十里門容一人四面峭壁不可¶
上下¶
¶
　　屏山在縣西三里形如列屏邑之鎮山¶
¶
　　靄石山在縣北一里¶
¶
　　龍頭山在縣西五里碧溪之水出焉¶
¶
　　馬頭山在縣東十里形如馬首故名¶
¶
　　白馬山在縣南二十里相傳曽見白馬懸韁於此¶
<pb:KR2k0054_WYG_015-20b>¶
文筆山在白馬山南五里兩峰尖聳如雙筆然¶
穿光山在縣東四十里中有巖爽朗道人莫公居¶
此¶
¶
　　豹山在縣東三十五里其隂有洞農人望雲占晴¶
雨嘗騐¶
¶
　　隱山在縣東四十里潛德巖在焉宋林通歸隠讀¶
書巖中有林公石牀四大字¶
¶
　　通山在縣東五十里有洞曰祥雲¶
¶
<pb:KR2k0054_WYG_015-21a>¶
　　郎山在縣東北五十里中有穿石巖傍有石竈煉¶
丹所又有石棋局石上書請尋樂處四字宋鬱棠¶
添林御史隠此¶
¶
　　龍溪山在縣北八十里龍溪之水出焉¶
¶
　　白雲山在縣西南一百二十里側有丹竈山相傳¶
漢張道陵煉丹所石臼尚存¶
¶
　　寳劍山在縣西南八十里一石如劍故名¶
¶
　　鐘山在鎮城之中山上有石扣之如鐘¶
¶
<pb:KR2k0054_WYG_015-21b>¶
　　東山俗名姑㜑山絶壁參天界連三廣凡剽掠餘¶
黨多匿於此¶
¶
　　花山在縣西九十里堆藍罨翠勁栢蒼松交枝衒¶
綠密萼争妍為一邑之名勝¶
¶
　　歌山在縣東廣輿記昔馮乘有老人自少不娶善¶
謳聞者酸鼻及病将死隣人送至此山老人歌以¶
别之餘聲數月不絶¶
¶
　　秀峰在縣西北七十里平地突起數十仞宋毛衷¶
<pb:KR2k0054_WYG_015-22a>¶
刺賀州過而異之遂家焉¶
¶
　　長標嶺在縣東北九十里唐李靖平蕭銑駐師於¶
此土人立廟祀之¶
¶
　　獨秀巖在縣西三里内有石窗石磴昔人曽讀書¶
於此¶
¶
　　挑母巖在縣西四十里又作桃母巖溪水漫流巖¶
下旁多桃樹相傳有老嫗種此嵗凶採其實以充¶
饑樹特繁盛¶
¶
<pb:KR2k0054_WYG_015-22b>¶
　　碧雲巖在碧雲山上其中寛敞深䆳竒異萬状髙¶
處有廣陽島三大字逺望分明近視如擘絮状又¶
有古石刻¶
¶
　　仙巖在鳯凰山之東洞門有五色石形如蓮花垂¶
下蒼藤數莖穿巖撑拄下有深潭環以石梁周篤¶
棐修之今益増勝¶
¶
　　川巖在縣西六十里傳説孫權時一夜雷震開有¶
七孔¶
¶
<pb:KR2k0054_WYG_015-23a>¶
　　興雲巖即興雲山在縣北三里巖前有龍湫山頂¶
有一石盤寛三尺許深尺許中有一石恍如鶴天¶
将作雨石盤呈霧巖内出雲龍湫閃電¶
¶
　　丹霞洞在縣南一百五十里¶
¶
　　六洞在縣西九十里别有洞天居然紫府嶺巖陡¶
壑流淙滴乳¶
¶
　　響石在縣東離城一里髙數尺大數圍叩之有聲¶
如鐘¶
¶
<pb:KR2k0054_WYG_015-23b>¶
　　富江發源於靈亭鄉南合神源之水經縣治東南¶
流入於賀¶
¶
　　橋頭江在縣南三里盧溪之水出焉東流注於富¶
江¶
¶
　　白水一水出縣西岸山約髙千仞潺潺而下一水¶
出縣東叄輦源由沙母流出茶源滙焉春夏大雨¶
傾盆水氣相㑹空中響應如雷其年縣即大登¶
秀溪在縣南七十里發源於石姑合永之沐水昭¶
<pb:KR2k0054_WYG_015-24a>¶
之灕水下蒼梧入海¶
¶
　　碧溪在縣南五里源出沙平西流合灕江¶
¶
　　洋溪在縣北十里許山巔有龍湫天旱祈雨輙應¶
竈溪在縣南一百二十里丹竈山下昔傳張道陵¶
煉丹取水於此宋陶弼有詩¶
¶
　　萬源在縣北二十里由塘背而北流合九疑下大¶
江¶
¶
　　龍泉井在縣西南¶
¶
<pb:KR2k0054_WYG_015-24b>¶
　　&KR2016;水井在縣北五十里下有靈泉離㟁仞許長夏¶
居民往来口渇撃壤而呼其水自上飲後復下名¶
曰犀牛&KR2016;又名犀泉¶
¶
　　賀縣¶
¶
　　瑞雲山即甑山在城西十里髙千餘丈舊名幽山¶
唐李邰出刺是州山有彩烟覆其上旬日不散遂¶
易名瑞雲¶
¶
　　玊印山在城東南十里兀然江中雖洪濤泛漲而¶
<pb:KR2k0054_WYG_015-25a>¶
此山挺出俗呼為浮山障一邑水口樹木蓊翳上¶
有陳侯祠迎碧亭¶
¶
　　海螺山在縣南十五里山中石子如螺故名嶺有¶
泉清澈四時常滴下江滴水巖是也¶
¶
　　橘山在縣北二十里上有七十二峰攢竒競秀中¶
多橘故名又常産銀宋置銀場於此¶
¶
　　蕉木山在縣東南二百二十里斜接廣東開建連¶
山西界賀境舊為礦徒出没地¶
¶
<pb:KR2k0054_WYG_015-25b>¶
　　五指石山在縣南八十里信都谷中五峰並列如¶
掌有石佛像¶
¶
　　郎江山在縣東十里¶
¶
　　稿山在縣北二十五里¶
¶
　　幞頭山在縣南六十里¶
¶
　　聶峰山在縣南七十里¶
¶
　　尖峰山在縣西南十五里峻峭孤髙挺出群峰之¶
上亦名文峰山¶
¶
<pb:KR2k0054_WYG_015-26a>¶
　　玉泉山在縣西北十里有泉皎潔與仙池之水俱¶
流入橘江¶
¶
　　祿山在縣東十里¶
¶
　　紫石山在縣南七十五里¶
¶
　　硯山在縣東五里¶
¶
　　三盆山在縣東南二百二十里與廣東連山縣接¶
芙蓉尖山在縣東北二百三十里東接廣東連山¶
北連湖廣江華¶
¶
<pb:KR2k0054_WYG_015-26b>¶
　　開山在縣東南二百二十里接江華縣¶
¶
　　雞罩山在縣東南二百二十里水東接連山余髙¶
西界縣中樓¶
¶
　　鳯凰山在縣西北八十里¶
¶
　　馬蹄山在縣南五十里昔鄉主神至此山分界馬¶
蹄二跡印石路上至今現存¶
¶
　　靈臺山在縣南一百里半山有寺名雲臺菴¶
雙瓦山在縣東南一百六十里與開建連接¶
<pb:KR2k0054_WYG_015-27a>¶
茶峝山在縣東一百七十里接開建縣¶
¶
　　臨賀嶺在縣北七十里與富川縣接今謝嶺是也¶
按張耳傳秦南有五嶺之戍廣州記云大庾始安¶
臨賀桂陽掲陽是為五嶺又桂嶺一統志即古臨¶
賀嶺舊志在縣境即桂山五嶺之一¶
¶
　　冬𤓰嶺在縣西八十里¶
¶
　　闗門嶺在縣東南二百里水東界連山上台西接¶
桂嶺汛¶
¶
<pb:KR2k0054_WYG_015-27b>¶
　　四松嶺在縣南二百里與蒼梧縣接界¶
¶
　　大桂嶺在縣西一百二十里與蒼梧接界¶
¶
　　觀音巖在縣北二十五里石山聳翠乳竇天成知¶
縣何天衢就巖前搆屋可供遊息¶
¶
　　瀑布巖在縣西五里¶
¶
　　梅花洞在縣西南¶
¶
　　界牌㘭在縣南二百二十五里東接連山西連賀¶
之龍水初峝¶
¶
<pb:KR2k0054_WYG_015-28a>¶
　　大峰坳在縣東一百五十里與連山接¶
¶
　　白土坡其土白膩可傅面嶺南婦女率皆用之又¶
名鉛粉山¶
¶
　　寡母坡在縣東北一百六十里與江華縣接界¶
馬鞍石在縣東南一百二十里與懷集開建兩縣¶
接界¶
¶
　　賀江由富川靈亭鄉發源南流二百五十里經縣¶
治繞東門過浮山㑹桂嶺小河水口合流至廣東¶
<pb:KR2k0054_WYG_015-28b>¶
封川入於南海¶
¶
　　橘江在縣東五里源出橘山南流入賀江¶
¶
　　温水凡二處一在南鄉洞一在里松鄉其泉有二¶
一稍熱可浴一極熱可燖雞豚¶
¶
　　臨水在縣東南源出桂嶺南流至縣東與賀川合¶
流而下¶
¶
　　錫溪在縣東北四十五里其水清冷寰宇記久飲¶
則損人腰脚¶
¶
<pb:KR2k0054_WYG_015-29a>¶
　　龍門灘在縣東南寰宇記云水深百尋大魚自躍¶
登此門化為龍不過者曝腮點額故又名龍溪¶
沸水泉在縣西泉湧如沸昔有沸水寺基今建瑞¶
雲寺¶
¶
　　玉泉在縣西北清澈如鏡四時不竭合仙池水達¶
大江¶
¶
　　蓮花井在縣桂花坊水煑白米為淡紅色如蓮花¶
様¶
¶
<pb:KR2k0054_WYG_015-29b>¶
　　龍井在縣東十里嵗旱禱雨輙應¶
¶
　　荔浦縣¶
¶
　　䝉山縣南二里䝉水出其下¶
¶
　　獅子山縣南二里山前古榕一株蒼翠盤鬱如葢¶
覆䕃官道道傍有橋稱仙人橋橋中空石板二取¶
象鎖形鎮壓獅子康熙二十八年平協鎮文養謐¶
添造旁有古石碑其文為苔蘚䝉蝕不知造自何¶
時¶
¶
<pb:KR2k0054_WYG_015-30a>¶
　　古架山縣南二里山後洞極寛廣山半有泉清朗¶
常盈可供百家飲汲山嵐青翠日照烟凝名曰古¶
架浮晴¶
¶
　　紗帽山古架之西形如紗㡌故名上有洞¶
¶
　　笏山縣東南五里壁立如笏俗名飯匙頂寛百餘¶
丈相傳昔有蠻賊據為巢穴兵圍之有怪藤引水¶
而上賊無饑渇後官兵偵知㫁其藤而水絶賊遂¶
就擒¶
¶
<pb:KR2k0054_WYG_015-30b>¶
　　銀瓶山縣東十里其山若瓶故名¶
¶
　　對雞山縣東十里兩山相對宛如雞勢土人有雌¶
雄之别¶
¶
　　八仙山丹竹江口其山八座列官道傍羅隠云八¶
仙鎖水口即此¶
¶
　　相思山縣北二十里舊記每嵗元宵獞女唱歌於¶
此貿易勝如墟日今數年来無復此風矣¶
¶
　　青山縣南二十里林木葱翠隆冬不凋故名下有¶
<pb:KR2k0054_WYG_015-31a>¶
洞洞中有橋止尺許水深無底秉火以過居民數¶
百家襍處荔江繞其後可通商賈舟楫¶
¶
　　大杭山城西南二十五里兩山夾峙中居數百家¶
有二泉不竭可供汲飲下洞即永安州界¶
¶
　　南村山鏌鎁山後兩山相合中有坪兩傍皆属居¶
民¶
¶
　　北寨山鏌鎁之後山下有洞可入¶
¶
　　小青山穹窿百丈土民環繞而居山有五巖最髙¶
<pb:KR2k0054_WYG_015-31b>¶
者曰髙巖次連兩巖曰雙巖近地二巖曰牛巖髙¶
巖有順應王神像祀者必須緣梯以登一山皆孔¶
竅玲瓏可觀¶
¶
　　桂山縣東三十里有洞曰天豪峭壁中腰雲梯三¶
架方可上洞内異石筍蓮塔馬鞍或鐘鼓諸般形¶
肖進數層方至天門再進有石橋二座上有真武¶
殿兩傍石柱宛如龍盤殿外一石人若俯伏状前¶
有筆架一座遊者竟日乃盡¶
¶
<pb:KR2k0054_WYG_015-32a>¶
　　妙畫山縣北三十里壁立如畫¶
¶
　　延賓山縣東二十里下有土司城¶
¶
　　三竒山在延賓城後二里許山明水秀茂林修竹¶
有三天門上至頂數井極清冽每日三潮中有坪¶
可容萬人¶
¶
　　火焰山縣東四十五里一名華葢山髙數仞周二¶
十里峰巒疊出亦名銅鼔嶺山頂有塘寛數畝深¶
丈許内有魚蚌塘畔有石棋枰時作鼓樂聲附近¶
<pb:KR2k0054_WYG_015-32b>¶
居民間有聞者¶
¶
　　龍窩山相傳昔年有龍修煉於此後飛騰而去今¶
其窩在焉¶
¶
　　賓山縣南三里又名獨山縣治之向山也¶
¶
　　文筆山縣南三里¶
¶
　　境山縣東八里¶
¶
　　都鳯山上蘓之上髙萬丈昔年有賊為巢其上¶
鏌鎁山在縣北三十五里險峻如刃昔人置闗其¶
<pb:KR2k0054_WYG_015-33a>¶
上土人謂之界牌山¶
¶
　　北山綠水村後鏌鎁闗西髙千尋大不可度曲折¶
而上及頂有坪濶數百丈有二泉一名濟危冬夏¶
不竭其味寒冽一名滌穢其性澄濁土人遇亂避¶
兵於此一以資炊爨一以供澣濯故名¶
¶
　　天馬峰在小青山傍一石如馬傍立一執轡者逺¶
望尤肖¶
¶
　　長生嶺縣東一里¶
¶
<pb:KR2k0054_WYG_015-33b>¶
　　望髙嶺縣西一里縣治從此来脈¶
¶
　　北闗嶺縣北一里¶
¶
　　馬鬃嶺在縣東四十五里與火焰山隔江相對長¶
可十里許如馬頸有石類雞冠又名雞冠嶺¶
猫兒嶺縣東北一里荔水由下經過¶
¶
　　鵝翎巖縣南三里巖有二層髙百丈第一層有石¶
状若鵝孔中滴水如乳每遇亢旱禱雨輒應¶
獨秀巖古架山之西大不過數十丈髙止百尺巖¶
<pb:KR2k0054_WYG_015-34a>¶
空有水傍有石夏日樵夫恒納涼焉¶
¶
　　大蟲巖縣南文峰山之左其形如虎相傳有三五¶
夜行一息雷雨大作飛一石壓虎口厥後虎患遂¶
息¶
¶
　　古沉巖縣東五里幽奇莫可名状石柱森森滿洞¶
皆然一淨瓶髙丈許石神石案石荔枝俱稱竒絶¶
開口巖離縣五里今名佛口巖後洞有石鐘石鼔¶
石涼傘石田畝坵界□劃然¶
¶
<pb:KR2k0054_WYG_015-34b>¶
　　白山巖縣東十里上蘓坪之前旋折而上髙百仞¶
巖下有洞遊必燃火¶
¶
　　大紗帽巖在上蘓坪有洞可入昔傳樵人於内攜¶
雙虎子而歸¶
¶
　　牛巖在上蘓坪左髙亮寛敞滴乳天花葢頂有石¶
獅守洞又名獅子巖傍有小巖更佳¶
¶
　　天門巖縣東十里上洞舊名黃姜巖連接藍村巖¶
巖右傍一小洞如太極圖名曰太極巖初入巖有¶
<pb:KR2k0054_WYG_015-35a>¶
一石團結獨垂右左環拱而向名曰拱辰巖稍入¶
一洞廣濶平夷㡬二百步石筍或上或下有大石¶
十餘倒地如睡僧然宛若廣寒名曰廣寒巖又有¶
石筍儼若神像面前一石如香案名曰真武登殿¶
又一長路㡬十丈僅容一人側身而入名曰長門¶
有一洞四圍空平獨一門可入幽深沉寂一石状¶
如老人四圍石皆類網形髙懸曰漁翁撒網其洞¶
口深䆳雲霧隠伏尚不知㡬洞天遊者必須秉燭¶
<pb:KR2k0054_WYG_015-35b>¶
麒麟巖縣東丹竹塘二里許兩山相峙状若麒¶
山下一巖深䆳莫可窮究巖口清潭漾綠色猶螺¶
黛有巨鯉唇翅若珠每出則鯉之從者千許居民¶
常見弗敢取潭水由丹竹江出荔江¶
¶
　　象巖青山之後莫王廟之傍¶
¶
　　穿巖一在青山後山頂寛廣可居一在縣北三十¶
里内小河連貫三山最泓深傍有大石夏可避暑¶
冬可㤀寒¶
¶
<pb:KR2k0054_WYG_015-36a>¶
　　金雞巖城西南二十里雙平墟之北山半腰極寛¶
敞傍一小洞須把火而入¶
¶
　　朝天巖在綠水木潭灞之上山頂見天故名内有¶
瓔珞寳葢石鐘石鼔排列把火儘可深入¶
¶
　　向陽巖南村山之右宏敞如屋¶
¶
　　目巖一山壁立翠映官道¶
¶
　　谷巖天馬峰之後巖口皆水土人乘筏秉炬而入¶
有大坪可容百餘人春暮常發洪水多鯉魚大至¶
<pb:KR2k0054_WYG_015-36b>¶
數十觔土人皆捕之¶
¶
　　川流巖俗呼石牛洞極深䆳其水冬夏常流遊者¶
從水中行把火探源難窮其境¶
¶
　　尖山巖在龍窩之南筆立田間形如石塔巖有二¶
層上層寛亮四面置窗可讀書避暑¶
¶
　　松栢巖尖山之南巖數層樓閣相似窗明石奥一¶
曲一折極盡工巧第一層險阻難上須髙梯可行¶
巖底有洞深䆳把火深入難窮其止¶
¶
<pb:KR2k0054_WYG_015-37a>¶
　　避秦巖在松柏巖傍有數洞極髙前後皆通土人¶
避亂居之¶
¶
　　社巖在小崙村南怪異玲瓏不可名状¶
¶
　　火炙巖兵燹時土人避亂居内火失被燒因名火¶
炙内多奇境路險難行¶
¶
　　龍巖在龍窩之南洞如龍去殻存頭角鱗印如刻¶
下蘇巖巖多洞七通八竅極盡人工之巧但惜其¶
底暗耳¶
¶
<pb:KR2k0054_WYG_015-37b>¶
　　利市巖水流不息灌至通津里有水源太子神田¶
者多奉祀焉¶
¶
　　蜈蚣峡在青山昔楊文廣征蠻立營於此内外各¶
五營規模森列猶存¶
¶
　　秦家峡縣北三十五里峭壁崚峻居民盤遶其下¶
荔浦峡有上下二峡髙山相峙湍激不減三峡山¶
重水複乃一縣下水之闗鍵¶
¶
　　六䦨冲乃荔浦永安接壤之所其山開一孔即聚¶
<pb:KR2k0054_WYG_015-38a>¶
水一窩傳昔曽棲遲百數人家不勞逺汲¶
¶
　　龍頭石縣北三里土嶺半腰突出一石状如龍頭¶
受日月精華嵗久遂能變化啖食牛畜人或遇其¶
害明嘉靖間愈甚後為雷撃去其唇患乃息至今¶
猶似伸首嶺際¶
¶
　　蟇拐石粤俗呼田雞曰蟇拐在莫王廟前江中其¶
洞幽潛羣魚類聚冬煖時漁人裸體而入水色渟¶
泓儼然别一洞天¶
¶
<pb:KR2k0054_WYG_015-38b>¶
　　雙魚石土嶺有二石如魚故名¶
¶
　　榕樹阨在緑水之上¶
¶
　　鳯凰坪在螺螄寨之前一石卧地其形如鳯¶
荔江在縣西南水色如荔故名荔浦水自修仁猺¶
界發源分二支一自踏石村出青山一自合江㑹¶
荔江出青山經縣前順流而東滙於灕入於昭潭¶
為府江¶
¶
　　丹竹江在縣東南源出峰門砦北流過獨秀山入¶
<pb:KR2k0054_WYG_015-39a>¶
荔水¶
¶
　　延賓江在縣東三十五里源出上洞流合荔水¶
灕江在縣東合恭城水滙昭潭發源詳臨桂¶
山月江一名沙月江在縣北二十里鍾山下源出¶
雞籠猺南源東南流經月山嶺㑹荔水¶
¶
　　濡水在縣東南注瀬溪又注於灕水見水經注¶
東水出自永安州龍囘里羣峰巢合荔入灕¶
綠水在縣西北兩岸林木隂森四時清碧因名曰¶
<pb:KR2k0054_WYG_015-39b>¶
綠水發源永福理定界一支入大小江由南源大¶
界厯普陀江過鏌鎁闗沙月江出思貢之下與荔¶
水合流入府江¶
¶
　　湖塘江口縣東六十里即平樂分界處荔水過此¶
不二里許即灕江昭潭¶
¶
　　古井在縣南門外城脚下冬夏不竭¶
¶
　　北門井在縣北門外壽山觀前今廢¶
¶
　　鴛鴦井在縣東南二里内多小石拾二石磨之入¶
<pb:KR2k0054_WYG_015-40a>¶
醋則兩石合為一處故名¶
¶
　　涼水井在凹峰外炎暑時行人多藉此水以解渇¶
¶
　　修仁縣¶
¶
　　文筆山在縣南竒峰揷天中列三台為學宫對山¶
觀音大座山在縣治三里髙數百丈即蘓山来脈¶
蘓山在縣西北隅髙約千丈橫亘十餘里宋皇祐¶
間知縣狄遵誨討冦立寨山後夜夣蘓武因禱焉¶
師㨗請於朝即建廟祀武因名廟傍一石壁水自¶
<pb:KR2k0054_WYG_015-40b>¶
上滴下源源不竭每遇旱禱雨輒有靈驗¶
¶
　　黃峝山在縣南二十里又南十里為龍岡山¶
松明山在縣北一里山多松人探之以代炬因名¶
榕山在縣南十里相近者為潭川山¶
¶
　　崇仁山在縣南五里髙數百丈每有雲霧覆頂則¶
風雨即至¶
¶
　　羅仁山在縣東三里又名獨山髙數百丈四圍皆¶
懸崖峭壁惟南一穴可通山頂山有桃樹向有獼¶
<pb:KR2k0054_WYG_015-41a>¶
猴穴其中近日人烟稍聚則無也¶
¶
　　大猺山在縣正南十餘里黃峝山後叢山疊箐寛¶
袤六七十里險峻難行修水自此發源内有六噶¶
六定三片六叚等猺皆自耕自食不輕出猺界種¶
香草植松杉以為業¶
¶
　　象鼻巖在縣東南半里修水經其下瀠滙為潭又¶
名象鼻潭其上即迴龍寺¶
¶
　　官巖在縣東以弄村巖在半山巖口髙濶一石似¶
<pb:KR2k0054_WYG_015-41b>¶
人形水從石罅滴石人頂上又一小石生巖後擊¶
之聲如鐘内有石田界限劃然¶
¶
　　天井巖在縣南十五里為縣發源之所上有壑寛¶
丈許深數丈相傳唐五代時羅隠至此¶
¶
　　太平巖在縣東五里有石洞深䆳而險可以避兵¶
由此得名¶
¶
　　修江自大猺六定六噶發源由黃峝村出又自永¶
安州之滴水等猺發源由古城長灘出馬蹄村與¶
<pb:KR2k0054_WYG_015-42a>¶
黃峝水㑹歴古峝經縣東南出青山合荔水入府¶
江向因沙石壅塞春夏水發每多衝決兩岸田畝¶
雍正五年冬署縣事黃錦璋詳請疏通稍免水患¶
橫牆江在縣西南十里自崇仁山脚出繞沉沙口¶
過舊縣經接龍橋順流與合江源水滙於荔江¶
崇仁水在縣北源出謝山東流合白石水¶
¶
　　昭平縣¶
¶
　　五峰山亦名五指山在縣北五里為縣主山昔有¶
<pb:KR2k0054_WYG_015-42b>¶
太尉陳滿得道於此今為境内土神山頂有池塘¶
臺榭花果每無意登臨見之若有意探求即不可¶
得¶
¶
　　碁盤山在縣南三里相傳有仙人奕碁石上遺跡¶
有石碁子三¶
¶
　　紗帽山　縣南一里有一巖石似古彌勒佛状¶
獅子戲毬山在縣東五里上永村内¶
¶
　　仙㑹山在縣東八十里昭平里山頂有平石似棋¶
<pb:KR2k0054_WYG_015-43a>¶
枰時或雲烟擁罩風雨㝠䝉若有仙人坐奕故俗¶
呼羣仙聚㑹山¶
¶
　　玊坡山在昭平里玊坡村形如頓笏髙數十丈左¶
右山峰環矗上巖内有石類壽星石乳下垂撞其¶
聲如鼔如磬下有坡石如白玊因名¶
¶
　　雷公山在昭平里上有池水¶
¶
　　鯉魚上水山在昭平里江口¶
¶
　　黃京山在縣南一百五十里髙聳數十丈俗呼大¶
<pb:KR2k0054_WYG_015-43b>¶
塔山登其上山川盡入目中¶
¶
　　葫蘆山在縣東二五都潘家寨南上有飛来銅佛¶
六尊都人嵗祭之遇旱可祈雨¶
¶
　　北辰二星山在北陀峡口石壁嶙峋髙三百餘丈¶
羅令山在馬江里山上有寺¶
¶
　　五将山在縣南六十里¶
¶
　　古袍山在縣南一百里¶
¶
　　蓮花山在二五都形如蓮瓣環麓有水俗呼出水¶
<pb:KR2k0054_WYG_015-44a>¶
蓮花¶
¶
　　天門山在馬江里通古連地¶
¶
　　状元山在招賢里昔有状元隠於此故名¶
¶
　　五指山在縣東南一百八十里寜化里樊家上屯¶
衆山中五峰特出巖内空廣可容萬人有江水穿¶
流巖口僅一道以為出入四壁陡絶明萬厯初山¶
賊黎福荘等據險為巢久始克平於巖前建設堡¶
戍¶
¶
<pb:KR2k0054_WYG_015-44b>¶
　　雙鳯凰嶺在昭平里仙㑹巖一如雌一如雄上有¶
青松奇木¶
¶
　　接米嶺在縣治百餘里髙峰巉巖鳥道如綫其尤¶
險者曰馬頸曰石&KR3230;陡峭壁立徑路㡬絶獞猺憑¶
為淵藪嶺後文化寜化招賢諸里赴縣輸租水陸¶
紆塗迴逺數倍雍正三年縣令錢兆灃請捐俸開¶
鑿跨嶺除道濶五六尺上下僅四十里化險為夷¶
往来便之邑人黎中和有記勒石¶
¶
<pb:KR2k0054_WYG_015-45a>¶
　　佛子巖在昭平里巖口髙濶中起一石尊嚴如佛¶
像前有香爐石奇奪神工傍穿一穴積乳下垂巧¶
逾雕畫相近者為仙巖僂身而入中有深潭沙洲¶
羊角巖在二五都雙峰挿漢山半一巖巖口石乳¶
宛如蓮朶倒垂¶
¶
　　獨山巖在縣北一百二十里周圍皆峭壁不可躋¶
攀其南一穴深三十步廣二十六步髙千尋緣梯¶
而上可通山巔¶
¶
<pb:KR2k0054_WYG_015-45b>¶
　　車記巖在昭賢里巖内有石橋石鐘¶
¶
　　飛龍巖在二五都潘家寨之後¶
¶
　　犀牛巖在寜化里傳有犀牛出食禾一婦汲水偶¶
見以竿逐之得其毛歸游水不溺一日至龍巖探¶
珠龍化一人逐之入其家陷為湖今號為龍潭¶
米斗石在縣東思懃江水中湧出巨石髙丈餘石¶
頂有一窩形如斗每遇水漲窩内有沙則是年必¶
豐¶
¶
<pb:KR2k0054_WYG_015-46a>¶
　　禾倉石在縣東思懃江走馬堡湧出水中四圍如¶
倉每遇石上生有草花亦主豐稔兆¶
¶
　　仙人石在縣北昔有仙人在此石上昇仙足跡尚¶
存¶
¶
　　明源江在縣西出金田至練灘入灕江¶
¶
　　思懃江在縣東源出富川丹霞洞流經白橐江至¶
思懃廢縣與常峝濁水江合入府江¶
¶
　　歸化江在縣北迴入灕江¶
¶
<pb:KR2k0054_WYG_015-46b>¶
　　濁水江源自賀縣碁盤石分水界東流為沙田江¶
西流為濁水江由龍巖而合大小磢入思懃江一¶
百二十里扺縣¶
¶
　　富郡江在縣東南源出賀縣流經馬江廢縣又西¶
流入府江¶
¶
　　大磢小磢在縣東一百二十里磢俱山石橫生欄¶
河濁水白橐流至此入招賢河通馬江¶
¶
　　鯉魚潭在寜化里遇旱禱雨立應¶
¶
<pb:KR2k0054_WYG_015-47a>¶
　　龍門灘水深萬丈大魚登此則化龍見乾坤萬國¶
全圖¶
¶
　　天池在北陀城後又名峡口塘石山對峙潭水清¶
澈水源湧出不涸¶
¶
　　映龍泉在昭平里泉從石中湧出¶
¶
　　溫泉在馬江里四時温熱¶
¶
　　鮎魚井在濁水江邊湧泉長流¶
¶
　　永安州¶
¶
<pb:KR2k0054_WYG_015-47b>¶
　　三昧山在州東五十里¶
¶
　　鳯山在州西十里望如錦屏¶
¶
　　䝉山即古䝉州地在治西南五里壕址尚存¶
三石山在州西北十五里相傳有人突見羣羊橫¶
過舉箭射之一發三羓没羽繼視之皆石也迄今¶
箭痕尚在¶
¶
　　石印山在州南二十里鎮睂水中央宛然如印¶
石鼔山在州東北十二里遇變警則鳴聲聞數十¶
<pb:KR2k0054_WYG_015-48a>¶
里¶
¶
　　壬山在州北二十里壬方故名壬山俗訛為銀山¶
天堂山在州西北五十里上有煉丹仙蹟百里始¶
至絶頂有桃數株實大而甘食之如蜜若懐之下¶
山即迷歸路至今傳之¶
¶
　　摩天嶺在州東十里許朝暮雲氣矗合若可摩天¶
七星嶺在治西南二里小峰聨絡成七故名¶
雙髻嶺在治北十二里兩峰如髻夾聳道傍¶
<pb:KR2k0054_WYG_015-48b>¶
馬鬃嶺在治西北四十里界接修荔萑苻之藪設¶
兵防禦¶
¶
　　老虎巖州北六十里在龍回里平塘寨巖内有石¶
身卧首昂宛似虎形¶
¶
　　干城巖在州西北六十里杜莫寨傍萬竅玲瓏洞¶
天特闢若堂奥然¶
¶
　　官巖洞在杜莫寨山中約髙丈許有石室極光明¶
風雨不能侵官長往往宿此¶
¶
<pb:KR2k0054_WYG_015-49a>¶
　　仙女洞距杜莫寨三里景致可人雲氣常覆¶
水峽在州西北山崖峻險古皂嶺祖並馬鬃各水¶
經流其傍人過之無不戰栗¶
¶
　　嶺祖冲在天堂山側登山徧見一州髙出羣山故¶
稱嶺祖¶
¶
　　不呌口在州東南半里有嶺似鰲魚状昔人在腰¶
背作窑其嶺如人呌數日因作文奎樓鎮之其聲¶
遂息故名¶
¶
<pb:KR2k0054_WYG_015-49b>¶
　　眉江在州南二十里彎曲宛若娥眉下五屯出藤¶
縣大江¶
¶
　　古皂河在州西北三十里㑹嶺祖江於水峽由石¶
牛潭西流與洞口二水合經州城而南下¶
¶
　　峝口河在治東北五里源出三昧東流經州城達¶
激江¶
¶
　　濁水川在州西北二十里其源自馬鬃嶺出三王¶
站流至沙篢村入石穴潛流半里從小以喇村出¶
<pb:KR2k0054_WYG_015-50a>¶
自春至冬其水皆濁名曰小黃河旁出白泥鄉人¶
磨為水粉繪畫時用之¶
¶
　　龍潭在州西北十里水遶叢嶺瀑布數十丈注入¶
潭内傳有潛龍暮春時羣魚擁朝至今猶然¶
石牛潭在州北七里潭廣十餘畝其深莫測昔有¶
神牛潛於潭旁石下時湧波瀾人不敢渡嵗久不¶
復然¶
¶
　　䝉江口在州南二百五十里水出䝉山至江口與¶
<pb:KR2k0054_WYG_015-50b>¶
潯南水合流上經五屯下達蒼藤¶
¶
　　古碧泉在州南二十里¶
¶
　　甘露泉在州北七十里大路旁炎暑掬飲味甘冽¶
兼可驅疫¶
¶
　　神泉在城隍廟前其形似井汲飲可消瘴癘¶
清風溝在州北三十里¶
¶
　　梧州府¶
¶
　　蒼梧縣(附郭)¶
¶
<pb:KR2k0054_WYG_015-51a>¶
　　三台山在城北六十里舊有廣鎮亭¶
¶
　　澤山在城北四十里¶
¶
　　通星山在城北六十里南漢太守劉曜常登此觀¶
天文¶
¶
　　大雲山在城東三里發自桂林為府治主山¶
茶山半在城内半在城外¶
¶
　　雲葢山城東二里即大雲山分支其麓為光孝寺¶
阜民山在城東門外下有嘉魚池¶
¶
<pb:KR2k0054_WYG_015-51b>¶
　　冲霄山即火山在城南隔江梧郡之案山也每三¶
五夜有火光一見若野燒状俗傳南越王佗藏寳¶
劍於此或言水中有珠故光燭於上又産靈麖三¶
足郡有災祥則先鳴寰宇記云山下有丙穴嘉魚¶
生焉明總督張瀚因郡多火災更今名原有祥光¶
亭萬厯末知府陳鑑改建真武廟以鎮火災今不¶
復見有火光矣¶
¶
　　文殊山在城西北五十里林木蓊鬱前枕桂江俗¶
<pb:KR2k0054_WYG_015-52a>¶
傳文殊大士説法於此¶
¶
　　蘇山在城南八里前臨大江蘇軾曽停舟於此因¶
名¶
¶
　　金石山在城東二里圖經呉時有道士牽牛渡江¶
語舟人曰舟内牛溲聊以為酧舟人視之皆金也¶
道士與牛並隠石下因名¶
¶
　　立山在城西十里路通藤縣下為三公坡明都御¶
史韓雍講武於此今建先農壇於山下¶
¶
<pb:KR2k0054_WYG_015-52b>¶
　　印山在城西北三十里其形如印¶
¶
　　石英山在城西二里舊有石英宋時充貢明正徳¶
間立闗於上名石背以軍戍之¶
¶
　　銅鑊山在城南一百里石壁嶙峋林樹參天登之¶
望大江如帶封川各處瞭然在目山上有池巨鱗¶
潛伏隆冬有雪霽後恍如銀砌案梧州氣候常煖¶
無雪銅鑊極髙冬則霜結成氷山樹一片凝白似¶
雪耳山頂平曠池水春冬不竭亦不溢清潔可烹¶
<pb:KR2k0054_WYG_015-53a>¶
飪四面陡絶路通一線與廣東西寜縣接壤稍有¶
警息匪類即倚之而負嵎蒼梧藤岑皆患之¶
大逕山在城北六十里¶
¶
　　金盤山在城東北一百二十里¶
¶
　　七山在城西南一百二十里¶
¶
　　古㰖山在城東北一百二十里¶
¶
　　鳯凰山在城東一里¶
¶
　　掛榜山在城西北石壁平曠儼如掛榜刻虎榜石¶
<pb:KR2k0054_WYG_015-53b>¶
三字¶
¶
　　壽星山在城南十里山峰圓整¶
¶
　　芋莢山在城東北一百六十五里與封川開建交¶
界山産金砂然嵐氣特厲¶
¶
　　文筆山在城南十五里峰如卓筆¶
¶
　　茶亭嶺在城東北八十里¶
¶
　　腰鵝嶺在城南九十五里¶
¶
　　仙人嶺在縣北四十里尋陽鄉髙百餘丈昔山崩¶
<pb:KR2k0054_WYG_015-54a>¶
成溝土人偶淘石罅得金思賢江流山下志云江¶
産金或謂是歟¶
¶
　　胡臺岡在城西北六里南宋時郡守築臺山下每¶
朔望率僚屬望闕而拜今為社稷壇¶
¶
　　鶴飛岡在城西二里石英山左南漢太守劉曜鑿¶
㫁其脊有雙鶴飛去¶
¶
　　伏虎巖在城東北五十里搜神記扶南王范尋養¶
虎於此投以罪人不噬乃赦之虎亦不妄噬又曰¶
<pb:KR2k0054_WYG_015-54b>¶
昔李上座修行之所道成馴伏猛獸故名¶
¶
　　錦雞巖在城東五里懸崖峭立洞宇宏敞中有石¶
窟俗傳舜陵在焉¶
¶
　　石鼓洞在城北二里右為慶林寺洞左臨桂江為¶
髙明亭程文徳有記今廢¶
¶
　　桂江即府江在城西北合大江流三十里往廣東¶
封川縣一名始安江又名金沙江楊昇菴丹鉛錄¶
云古有金沙浮轉多桂浦忌經過之謡言灘大水¶
<pb:KR2k0054_WYG_015-55a>¶
急上下舟皆難行也¶
¶
　　大江在城西南經城東三十里入封川岑溪髙輯¶
三江源流考灕江源出興安縣海陽山九十里下¶
靈渠一百二十里至靈川縣又六十里至臨桂合¶
相思江下陽朔西合荔浦東合樂川並滙於平樂¶
合思懃江下昭平合馬江經三郡行九百八十里¶
至梧州入於左右合江在梧州西南溯流三百三¶
十里至潯州而江分城東為左江一交阯江源出¶
<pb:KR2k0054_WYG_015-55b>¶
安南夷界十萬山經上思州遷隆峝下寜明合龍¶
州江下太平合通利江下新寜合䭾排水至合江¶
鎮與牂牁江合此左中之左也一牂牁江源出雲¶
南由富州入田州境合泗城江下田州奉議州上¶
林土縣思恩府歸徳州果化州合南江下隆安縣¶
合淥甕江至合江鎮與交阯江合此左中之右也¶
合流而趨南寜府合八尺江下永淳縣合陳埠江¶
下橫州合思武江下貴縣合橫眉江至潯州府東¶
<pb:KR2k0054_WYG_015-56a>¶
㑹右江潯州城西為右江一融江源出清水江經¶
貴州黎平府與古州江合下懷逺合浪溪江下融¶
縣合帶江至栁城合龍江此右中之右也一龍江¶
源出貴州都勻府合環水至慶逺合小江下栁城¶
縣合融江此右中之左也合流而趨栁州府環城¶
三面合洛清江桂林東北諸水㑹焉下象州合紅¶
水江泗慶西北諸水又㑹焉下武宣縣合㫁藤水¶
至潯州西㑹左江兩江合一浩瀚東傾合大隍江¶
<pb:KR2k0054_WYG_015-56b>¶
下平南縣合白沙江䝉江下藤縣合繡江下梧州¶
合灕江三江既滙盡注於繋龍洲出廣西界下封¶
川至肇慶分流入江海¶
¶
　　思良江在城北二十里即下秤源出東安鄉大逕¶
山遶城東北合流大江舊傳産金又云有鱷魚亦¶
名多賢水¶
¶
　　安平江城西七十里源出鎮山遶城西南合流大¶
江上接藤縣大任徐化諸鄉之水又名白石江下¶
<pb:KR2k0054_WYG_015-57a>¶
榕樹潭入大江¶
¶
　　東安江城東北四十里源出上水猺遶城東北經¶
封川入大江¶
¶
　　龍江城西北五十里源出五堡遶城北合流桂江¶
須羅江城西南六十里源出鶴村遶城東流合大¶
江¶
¶
　　長行江城西南三十里源出岑溪縣山東流經戎¶
墟入大江¶
¶
<pb:KR2k0054_WYG_015-57b>¶
　　觀音溪在城北一百里源出大岸山至觀音埇汛¶
下入灕江溪不通舟驛路設有渡船¶
¶
　　繋龍洲在城東大江上江漲時洲獨不没又名浮¶
洲矻然中峙葢三江砥柱也舊建有亭林木森秀¶
可供遊覽明知府陳鑑復建閣以祀文昌歴久圯¶
¶
　　國朝左江道王毓賢知府陳天植重修¶
¶
　　長洲城西十里在大江中縱三十里橫三里居民¶
頗繁自此而上有思恩洲思化洲托洲禤洲思禮¶
<pb:KR2k0054_WYG_015-58a>¶
洲黃陀洲皆在江中居民差少有桑寄生産長洲¶
者為佳自兵燹後廬舍悉毁桑樹砍伐殆盡今少¶
栽植¶
¶
　　嘉魚池在城東上為嘉魚池下為放生埇即學塘¶
二口舊名鱷魚池搜神記扶南王范尋常養鱷魚¶
十頭犯罪者投之池中鱷不食乃赦明總督韓雍¶
改名嘉魚𢎞治間疏池益深廣以其息助士子膏¶
火知府陳鑑築長堤以障水逆流而西繞城如帶¶
<pb:KR2k0054_WYG_015-58b>¶
名迴瀾堤¶
¶
　　氷井城東對火山味甘潔唐大厯中經畧使元結¶
銘曰火山無火氷井無氷宋宣和間郡守蕭磐訪¶
得之有井名未磨滅自我發沉晦之句明總督韓¶
雍建亭於上覆之¶
¶
　　三公井在東南山下明總督姚鏌總鎮鄭潤總戎¶
朱麒所鑿士庶感恩懷德故名尚書呉廷舉贊云¶
蒼梧㑹府雄峙南邊東山之麓下有源泉¶
¶
<pb:KR2k0054_WYG_015-59a>¶
　　藤縣¶
¶
　　東山在縣東一里蜿蜒秀麗拱於縣左上有唐李¶
衞公祠¶
¶
　　南山在城南二里頂平如砥諸峰聫絡橫列學前¶
舊有杏壇松崖竹塢芹澗雷廟今俱廢¶
¶
　　石壁山在縣南二里南山之傍髙十餘丈石色皆¶
赤亦名赤壁下臨繡江樹皆倒懸巖石如削¶
石人山在縣南三里峭絶臨淵下為龍窟水旱祈¶
<pb:KR2k0054_WYG_015-59b>¶
禱輒應山半巨石峙立望之如人¶
¶
　　鎡鑪山在縣西一里有鎡鑪佛舍¶
¶
　　谷山在縣西北五里又名西山隔岸臨江其形若¶
谷髙冠諸峰竒挺秀拔¶
¶
　　大燕山在城西三十里雄偉秀麗俯瞰大江¶
龍驤山城南六里數峰聳立下撫清流晉龍驤将¶
軍陳隠曽駐軍於此¶
¶
　　六爻山城西八十里峭絶臨江山形六層列如卦¶
<pb:KR2k0054_WYG_015-60a>¶
爻山足有十二磯絡繹相屬與白馬堡對峙為峽¶
冦出没處¶
¶
　　白藤山城南一百里峭拔﨑嶇昔云常産白藤今¶
無¶
¶
　　勾刀山城北一百里竇家寨後髙峻絶險明萬厯¶
初剗石為梯磴南通容縣¶
¶
　　靈山城東一百里有池塘巨鱗其下即十六洞¶
登嶼山在縣西十五里二峰對峙崔嵬蒼翠形如¶
<pb:KR2k0054_WYG_015-60b>¶
螺髻¶
¶
　　天馬山城北一百里去五屯東三里¶
¶
　　百鼓山城北一百里¶
¶
　　雞頭山城北一百里¶
¶
　　仙果山城北一百里¶
¶
　　繩武嶺城西縣學之右峰頂圓秀如覆葢状¶
龍頸嶺在縣西北蜿蜒起伏如龍為縣治學宫來¶
脉其前為州學今廢¶
¶
<pb:KR2k0054_WYG_015-61a>¶
　　葛坡嶺在城南横如一字縣學之案一統志又名¶
學嶺¶
¶
　　羅幔嶺城西南三十餘里嶺髙五里廣圍十里為¶
潘洞都榜諸水發源¶
¶
　　天塘嶺縣東南百餘里髙數百丈上有大池巨鱗¶
雙魚嶺城西一百里¶
¶
　　古甑嶺城西一百里¶
¶
　　水月巖南山之麓旁臨曲澗水光月白時最為清¶
<pb:KR2k0054_WYG_015-61b>¶
絶¶
¶
　　李白巖城東四十里赤水峽之右山巖崚増百餘¶
尺其巖穴深廣二丈有竅上通後人闢為山寺舊¶
傳李白謫夜郎時憇此讀書今寺右石窟深廣不¶
滿三尺不可坐立¶
¶
　　赤水峽縣東六十里兩岸壁立水由中注林木蔚¶
茂¶
¶
　　龍巷石縣東南繡江中壘壁嶙増中低若巷其平¶
<pb:KR2k0054_WYG_015-62a>¶
如砥長數十丈濶丈餘冬月水涸可以遊觀¶
魚影石在赤水峽中潭底有石其影如魚春水盛¶
時江鱗羣聚¶
¶
　　藤江一名鬱江㑹潯水繞城東與繡江合流經府¶
治合桂江而東唐有安撫使汎舟所佩劍躍入水¶
又名劍江¶
¶
　　繡江在縣東南源出髙州雙威寨北流經容縣至¶
藤與鬱江合流¶
¶
<pb:KR2k0054_WYG_015-62b>¶
　　䝉江水源一出平南大同里一出永安古䝉州地¶
二水合注五屯江至大良村入藤江合流¶
¶
　　皇華江源出廣東信宜縣至恩澤村入繡江合流¶
纂寮江源出羅幔嶺東北流入藤江¶
¶
　　都榜江源出羅幔嶺西北流至黃丹驛南岸㑹藤¶
江¶
¶
　　四培江源出蒼梧思排腦至禤洲尾入藤江合流¶
潘洞江由皇華江溯流三十餘里源出都歐羅幔¶
<pb:KR2k0054_WYG_015-63a>¶
至嶺頭村入繡江¶
¶
　　思羅江源出容縣大容山經竇家寨入繡江¶
義昌江源出岑溪東鄉至三十五都入繡江合流¶
牛皮江源出蒼梧縣安平鄉經隨化里瀧底至思¶
緣村入䝉江合流¶
¶
　　黃埇江源出濛古村至瓦窰流入藤江¶
¶
　　下栩江在城東十二里源出四安山流至禤洲尾¶
入藤江¶
¶
<pb:KR2k0054_WYG_015-63b>¶
　　白石江在縣東十七里源出靈山流經江口下入¶
藤江¶
¶
　　龍潭縣北二十五里潭深無際冬時水落石出人¶
踐之足音下應時或水湧波濤數丈移時始平舊¶
傳其下有卧龍¶
¶
　　将軍灘通津門外¶
¶
　　鴨兒灘在将軍灘南五里春漲瀰漫波瀾瀠秀¶
中窖灘去鴨兒灘四十里石嶼屹立中流水分兩¶
<pb:KR2k0054_WYG_015-64a>¶
𣲖經數里復合俗名穿窖¶
¶
　　禤洲在縣東十五里大江中昔時居民甚繁¶
托洲在禤洲東三十里赤水上游居民繁盛明萬¶
厯間水溢徙者三之二¶
¶
　　登洲在縣西二十里中流孤峰蒼翠¶
¶
　　思禮洲縣西四十里昔時居民樹畜繁殖¶
¶
　　玉井泉在縣西南隅宋秦少游有涵雲注玊之句¶
指此¶
¶
<pb:KR2k0054_WYG_015-64b>¶
　　桂山井在富壽坊自石竇中流出色白味甘釀酒¶
異於他水¶
¶
　　石壘井在縣西興賢坊甘美清涼¶
¶
　　南泉井在迎恩門外地甚下而味不變今名硃砂¶
井¶
¶
　　容縣¶
¶
　　北靈山縣北二里其形如龜山色青黃望之逼真¶
又名真武嶺¶
¶
<pb:KR2k0054_WYG_015-65a>¶
　　誥軸山縣東十里與掛榜山相連鎻繡江下口¶
大容山縣西北二十五里為縣治來脉髙五百餘¶
丈周圍千餘里盛夏有霜分九十九澗其山面面¶
相似人入或迷出路北流興業髙潯諸州縣分據¶
其麓¶
¶
　　凌雲山縣東北十五里與金牛嶺相連舊産斑竹¶
都嶠山縣南二十里髙三百餘丈山有八峰曰馬¶
鞍香爐仙人丹竈八疊兠子雲葢中峰南北兩洞¶
<pb:KR2k0054_WYG_015-65b>¶
中峰有巖曰中宫名為寳𤣥之天㫁崖絶澗下臨¶
百仞沿磴捫蘿而上橫眺白雲俱在足下昔葛洪¶
煉丹勾漏常往棲息道書為第二十洞天宋隆興¶
中有梁賢者與友人遊此見有閣宇三間旁多梅¶
林取一顆啖之遂絶粒又蘓軾有送道士還山詩¶
天塘山在縣東南一百二十里周二百餘里南通¶
信宜有竅出泉流下為池分九支滙於渭龍江¶
石梯山縣南一百五十里路通髙州磴道險狹如¶
<pb:KR2k0054_WYG_015-66a>¶
梯上下¶
¶
　　朝山城北十五里思登河源出其下¶
¶
　　陸便山城西南四十里又南十里為雞籠山¶
金牛嶺縣北二十里峰巒聳翠為邑後鎮¶
¶
　　魁星嶺縣南五十里嶙峋挺拔為學宫正案¶
登髙嶺縣西一里又西南二里為濯纓石¶
¶
　　桃核巖在寳元寺右¶
¶
　　讀書石臺昔漁人繋舟其下聞有讀書聲¶
¶
<pb:KR2k0054_WYG_015-66b>¶
　　容江在縣南一名繡江源出髙涼峩石山經北流¶
縣環縣南而東出藤梧入海漢馬援云仰視飛鳶¶
跕跕墮水中即此¶
¶
　　渭龍江縣西南七里源出天塘山分為九支一向¶
羅龍一向古鄧一向度垌一向都伐一向僥儀一¶
向六霍皆容地自東而西溯流分滙是為渭龍入¶
於容江又從西下兩水瀠洄而來内外朝宗其三¶
支别出¶
¶
<pb:KR2k0054_WYG_015-67a>¶
　　絲羅江在縣北四十里源出水源里東北流入藤¶
縣又波羅江在縣東南經波羅里西北流入容江¶
思登江在縣北五里源出大容山東南流入容江¶
烏石潭石上産艾採之可禦毒¶
¶
　　龍潭縣北十里舊傳唐時風雨之夜有寺鐘飛來¶
與潭龍戰¶
¶
　　溫泉縣南五十里馮村泉有二竅東竅可浴西竅¶
如沸湯¶
¶
<pb:KR2k0054_WYG_015-67b>¶
　　沙澗泉城外西南隅泉甚清淺四時如注¶
¶
　　楊妃井在新墟里羊皮村世傳唐太真故里妃生¶
有異質長史楊元琰購之攜至京師後遂入宫¶
¶
　　岑溪縣¶
¶
　　大甕山在縣南十里林木森秀雲迷必雨¶
¶
　　石人山城北二十二里山頂一巨石傴僂如人立¶
西下即藤縣界一名髙城山有廢營¶
¶
　　小龍山城西七里巖石峭壁聳秀十餘里下臨瀧¶
<pb:KR2k0054_WYG_015-68a>¶
河波濤澎湃不通舟楫鎖岑溪水口¶
¶
　　丁郎山縣東二十里一名蝴蝶山中有屋基相傳¶
漢孝子丁密舊居山麓有丁蘭村建有孝感祠面¶
臨大溪¶
¶
　　馬嶺山縣南二十里層巒疊嶂一名都盤石山下¶
一峽路入連城¶
¶
　　鄧公山城西南十里山麓有鄧公祠又西為雲松¶
山上有逍遙亭今廢¶
¶
<pb:KR2k0054_WYG_015-68b>¶
　　烏峽山城西北十里壁立萬仞為岑之門戸¶
白石山城北十里係縣治祖龍山多白石東連烏¶
峽西接石人¶
¶
　　腰鵝山一作要峨城東北一百里崢嶸秀麗又名¶
秀峰繡江源出焉¶
¶
　　将軍山城南六十里有營壁舊址¶
¶
　　天堂山城南四十里上有廢營¶
¶
　　鳯凰山城南一百三十里形勢髙絶¶
¶
<pb:KR2k0054_WYG_015-69a>¶
　　雞頸山城西十五里¶
¶
　　土柱山縣南八十里卓立雲霄尖秀如筆¶
¶
　　根子山城東十里世傳黃巢駐兵處有廢營¶
棑候山城西十三里隘口路險昔多行刦者¶
大暈山城東二十里有獨山廢營¶
¶
　　周公山城東北七十里猺住其下極險峻昔為摽¶
掠之巢¶
¶
　　周婆山城東北五十里髙百餘丈尖斜如曲筍在¶
<pb:KR2k0054_WYG_015-69b>¶
黎峒猺地與周公山對峙¶
¶
　　雙貴山在城東三十里義正村俗名雙髻山¶
青墨山城西四十里乃陳選舊巢與容縣交界¶
冷水山縣西二十五里夾路深林半行水中舊多¶
盜賊¶
¶
　　禾倉山城北二十里秋風村有石室在山巔¶
馬鞍山在城北十里羅許村¶
¶
　　黃陵山城東一百里東方隘口路入西寜¶
¶
<pb:KR2k0054_WYG_015-70a>¶
　　廷薄山城西四十里¶
¶
　　能習山城東八十里¶
¶
　　六葵山城南六十里¶
¶
　　交倚山城南七十里¶
¶
　　望髙嶺城北一里可資登眺¶
¶
　　通天嶺城東南四十里蜿蜒髙峻路通西寜縣界¶
葛仙巖城東六里有瀑布清溪如練上有棋盤石¶
云葛洪常遊奕於此¶
¶
<pb:KR2k0054_WYG_015-70b>¶
　　白象巖縣東二十里石穴巉巖叩之有聲¶
¶
　　朋塘峽城東三十里在永業鄉¶
¶
　　木嶺峽在鳯凰山之南一百四十里與廣東信宜¶
縣交界下臨溪水¶
¶
　　潘洞江在城西二十里圖志源出鳯凰巢經故南¶
儀州通舟楫西流入藤縣合繡江¶
¶
　　皇華江在縣南一出連城鄉一出中西鄉合流皇¶
華山下遶城西入繡江¶
¶
<pb:KR2k0054_WYG_015-71a>¶
　　瀧底江源出縣東南一百餘里鳯凰山黃陵山及¶
西寜縣排埠流遶城南西下十里至西瀧山水行¶
石罅中舟不能下陸行里許復可行舟故曰瀧底¶
流至舊藤縣對岸義昌汛下入繡江¶
¶
　　龍潭在縣東歸義鄉古松怪石潭深無底禱雨輙¶
應¶
¶
　　韓泉在大洞取水煮茗以祀昌黎邑人髙熊徵有¶
記¶
¶
<pb:KR2k0054_WYG_015-71b>¶
　　丁郎井即孝子養母汲水處¶
¶
　　葛井縣東山半出泉噴水如珠流不逺仍入石竅¶
中在葛仙巖又云在葛井村水清冽村人飲之多¶
壽¶
¶
　　探花井在城西有泉湧出¶
¶
　　懷集縣¶
¶
　　梅子山縣東一百里壁立如削中多梅樹掩映成¶
林與廣東廣寜縣分界¶
¶
<pb:KR2k0054_WYG_015-72a>¶
　　戴帽山縣東與梅子山相近烟嵐日覆其頂如戴¶
冠然¶
¶
　　忠讜山縣西六十里以其靈秀所鍾人多忠讜故¶
名¶
¶
　　齊嶽山縣北一百一十里髙類衡嶽有水出峻壁¶
冬夏不竭山腰有銅鐘一鐵鐘一劉宋所鑄年號¶
尚存相傳銅鐘自鳴風雨輙應禱雨者常詣焉温¶
泉出其麓寒日可浴¶
¶
<pb:KR2k0054_WYG_015-72b>¶
　　天馬山縣南五里山間有水明萬厯間梁元祖鑿¶
石開圳運水灌田¶
¶
　　筆架山在縣西南三峰並峙學宫面之¶
¶
　　登仙山縣南一百三十里相傳有道人修煉於此¶
後不知所終¶
¶
　　雲頭山城南一百三十里兩山相並常有雲氣出¶
没其間¶
¶
　　哆囉山城西六十里與忠讜山相連哆囉水出其¶
<pb:KR2k0054_WYG_015-73a>¶
下¶
¶
　　清水山縣西六十里泉水清澈流出花石灌田數¶
十頃¶
¶
　　寜峝山縣西七十里羣峰疊出竹木叢生¶
¶
　　白鶴山縣西南五十里常有白鶴棲止¶
¶
　　金鵝山縣西七十里山下有水昔傳見數鵝羣游¶
挖砂淘之有金故名¶
¶
　　松栢山縣西北八十五里上多松栢舊有營壘駐¶
<pb:KR2k0054_WYG_015-73b>¶
兵防守¶
¶
　　白崖山縣西南一百五十里險峻盤曲山多白石¶
又名蓬崖山¶
¶
　　蘭峝山縣西北八十里山多蘭撫猺所居路通下¶
帥¶
¶
　　牛攔山縣西北九十里山頂有路通賀縣¶
¶
　　黃姜山縣北七十里通大歇嶺明崇禎間設營山¶
口防守¶
¶
<pb:KR2k0054_WYG_015-74a>¶
　　滿洞山城北一百三十里髙亘平延為将軍㑹龍¶
諸山之祖上有天池¶
¶
　　将軍山縣北一百二十里二峰峭拔¶
¶
　　㑹龍山縣北八十五里¶
¶
　　亞帥山縣北九十里桃花白沙二水發源¶
¶
　　蓮花嶺縣北二里為縣治主山舊有蓮花寺今廢¶
懷髙嶺縣西半里縣得名本此¶
¶
　　天勝嶺縣東半里下有古塔山寺上有池四時不¶
<pb:KR2k0054_WYG_015-74b>¶
涸¶
¶
　　燕嶺縣西六十里其髙半於忠讜大燕小燕雙峰¶
逺連¶
¶
　　獨秀嶺縣西六十里一名佛嶺自忠讜山綿亘逶¶
迤㫁而復續突立其中四望曠逺故名獨秀上有¶
盤古廟禱雨輙應¶
¶
　　登雲嶺縣北有登雲觀秀拔髙入雲霄當學宫後¶
為邑中科第之應¶
¶
<pb:KR2k0054_WYG_015-75a>¶
　　黃茅嶺城北一百里黃甲水出其下¶
¶
　　四門巖在縣西五十里突起平地髙數百丈狀如¶
覆鐘下有石室外闢四門中平敞可容數百人巖¶
中石乳下垂為石柱石蓮花因名花石洞明天順¶
間居民避亂於此又名花石寨中有石牛洞旁有¶
望仙臺釣魚磯¶
¶
　　冲天巖在四門巖東邑人梁允璋鑿石磴緣崖以¶
登鐫雲鳥穿飛四大字巖中有石蹲伏如虎¶
<pb:KR2k0054_WYG_015-75b>¶
望嶽巖在冲天巖東一名白鳩巖正對齊嶽兩峰¶
邑人梁允玳開鑿髙廣十餘丈題曰白雲荘中有¶
素書臺前有生明池白鶴多聚焉¶
¶
　　蓮花巖在四門巖北石巔挿漢宛若擎蓮又名觀¶
音巖上有飛來觀音像¶
¶
　　道士巖在蓮花巖北宏敞玲瓏又名六龍洞中有¶
石如藥竈丹爐几榻鐘鼔等状旁一洞曰迷仙秉¶
炬可遊相傳有道士修煉於此又云葛稚川采丹¶
<pb:KR2k0054_WYG_015-76a>¶
砂金鵝蕊處巖東有雲門石¶
¶
　　雲女巖在道士巖西石峰聳削巖北有石小而長¶
名曰石女䜟曰雲淹石女水流樁杵¶
¶
　　天馬巖在冲天巖北山巔有石如馬石下有四巖¶
北巖緣崖而登石牀天成南巖外明内晦名?龍¶
洞洞下有穴深黒不可測俗傳亢暘久旱時内有¶
白馬出嘶風雨立至¶
¶
　　三潮巖縣西六十里忠讜山麓土山石洞秉燭深¶
<pb:KR2k0054_WYG_015-76b>¶
入曲折無窮自東逹西三度水而後出巖外中多¶
石乳類人物劉仙女漿紗石尤為竒絶下有石竇¶
三四尺許泉水流注毎至潮信竇内颯然有聲須¶
臾湧沸舊傳潮日三至今惟春夏有泉微㵼¶
雙石巖縣西六十里巖極廣濶持火入甚深窈有¶
永寜寺春月遊者頗衆¶
¶
　　燕巖在三潮巖西南三里峻峭多燕巢故名洞内¶
石平如砥石乳懸結若墜復倚橫支一木如屋梁¶
<pb:KR2k0054_WYG_015-77a>¶
有石垂地如拱立状俗呼石僧有石棋局旁二石¶
似對奕者又有石如坐几盤鞋之状世傳劉三妹¶
坐化於此巖旁有劉三妹祠邑人莫瑚題石僧詩¶
云禪居已覔巖為室幻化還求石作身悟得西來¶
祖師意千秋一片洞前雲有水自潮巖來穿洞中¶
北出小艇可渡明知縣李盤搆亭洞口¶
¶
　　坑尾巖縣北八十里平地突起石紋如笏入巖深¶
丈餘即渡水懸炬而進¶
¶
<pb:KR2k0054_WYG_015-77b>¶
　　六祖巖縣西北六十里上愛嶺有佛座相傳六祖¶
駐錫處旱禱輙應¶
¶
　　遊仙巖在道士巖東二里有石蜿蜒如龍從内而¶
出又有石若人状峙立巖左¶
¶
　　雙髻巖縣北六十五里山巖有九子母像求嗣有¶
應¶
¶
　　禾倉石在釣魚臺右橫亘若虬龍明知縣林春茂¶
建達觀樓今廢¶
¶
<pb:KR2k0054_WYG_015-78a>¶
　　白鶴石在白鶴山上有二石如鶴手微撼之即動¶
鄉人禱雨於上輙應¶
¶
　　三藏石在縣西南六十里白黎村登之可望百里¶
望夫石縣東北三十里石在山巔形如婦人仰望¶
故名下有大池名媳婦塘¶
¶
　　釣魚臺在懷溪南㟁磐石如砥廣三丈許下有深¶
潭多白魚遊泳¶
¶
　　懷溪水縣西南一名南溪源發銅鐘伏地中行數¶
<pb:KR2k0054_WYG_015-78b>¶
百步復出東流水經沙田㑹宿泊諸水遶城南而¶
東與桃花水合下永固經蘭峝馬寜合斥水經四¶
㑹縣入海¶
¶
　　斥水源發清水山至西廟下合開建莫羅村小水¶
入大溪舊志作西廟水¶
¶
　　下&KR2806;水縣西南源發登仙山¶
¶
　　宿泊水縣西南源出白鶴山經馬田圳合忠讜山¶
水入大溪¶
¶
<pb:KR2k0054_WYG_015-79a>¶
　　哆囉水縣西源出忠讜山雞頭嶺自哆囉山出有¶
深潭為鄉民禱雨處經燕巖合開建金荘水入海¶
佛燈水縣北源發登雲嶺¶
¶
　　甘峝水縣南源出登仙山¶
¶
　　桃花水縣東源出戴帽山至象角入大溪舊於象¶
角設厰𣙜税因名象角水¶
¶
　　黃甲水城北發源黃茅嶺至欄馬渡大溪又名冷¶
坑水¶
¶
<pb:KR2k0054_WYG_015-79b>¶
　　永固水城南發源白崖山出南鄉口入大溪¶
白沙水源出連山縣之小白山至本邑下帥合三¶
江水流至将軍鳯凰灘合三圳水南流至三江口¶
入大溪¶
¶
　　石龍水在城西源出金鵞山¶
¶
　　温泉有二一在齊嶽山下土人謂之湯水一在溪¶
村路旁其温可浴¶
¶
　　石井懷溪之南四時寒泉不竭¶
<pb:KR2k0054_WYG_015-80a>¶
¶
¶
¶
¶
¶
¶
¶
¶
<pb:KR2k0054_WYG_015-80b>¶
¶
¶
¶
¶
¶
¶
¶
¶
　　廣西通志卷十四¶
¶
